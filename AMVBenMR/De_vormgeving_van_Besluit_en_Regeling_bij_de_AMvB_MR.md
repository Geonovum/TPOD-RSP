## De vormgeving van Besluit en Regeling bij de AMvB/MR

### Besluit, juridisch geldende versie en (geconsolideerde) Regeling van 

Een Regeling in de context van STOP is een tekst die bestaat uit juridische
voorschriften van algemene strekking (regels) of beleidstekst. Voorbeelden zijn
het omgevingsplan en de omgevingsvisie. Een Besluit is een tekst die de
vaststelling of wijziging van een regeling beschrijft: een precieze beschrijving
van hoe een bestuursorgaan een nieuwe regeling vaststelt of een (bestaande)
regeling wijzigt. Onderdeel van het Besluit is dus ook de nieuwe regeling of de
wijziging van de regeling. Voorbeelden zijn het raadsbesluit met alle
bijbehorende onderdelen waarmee de gemeenteraad een wijziging van het
omgevingsplan vaststelt en het statenbesluit met alle bijbehorende onderdelen
waarmee provinciale staten de omgevingsvisie vaststellen. Het Besluit wordt, met
inbegrip van de inhoud of wijziging van de Regeling die onderdeel is van het
Besluit, bekendgemaakt op officielebekendmakingen.nl. De juridisch geldende
versie van de AMvB/MR waaraan rechten en plichten kunnen worden ontleend,
bestaat uit de verzameling van de nieuwe regeling en alle daarna vastgestelde
wijzigingen van die regeling. Om die verzameling op een voor de mens leesbare en
begrijpelijke manier te presenteren is er ook de geconsolideerde Regeling. Een
(Toestand van een) geconsolideerde Regeling bevat de inhoud van een regeling
zoals die geldt op een bepaald moment. De geconsolideerde Regeling wordt
afgeleid uit de initiële regeling waarin steeds de (in werking getreden)
wijzigingen uit de wijzigingsbesluiten zijn verwerkt tot een doorlopende versie
van de AMvB/MR. De geconsolideerde Regeling vormt de basis voor de weergave van
de regeling in de nationale respectievelijk lokale regelingenbank op overheid.nl
én van de versie van de AMvB/MR die in DSO-LV te raadplegen is.

### Modellen voor Besluit en Regeling en tekststructuren

STOP schrijft voor hoe een officiële publicatie vormgegeven en aangeleverd moet
worden om te kunnen worden bekendgemaakt of gepubliceerd en om te kunnen worden
geconsolideerd. Onderdeel van die voorschriften van STOP zijn de modellen voor
Besluit en Regeling en de tekststructuren. Beide spelen een belangrijke rol bij
het opstellen en aanleveren van omgevingsdocumenten.

#### Modellen voor Besluit en Regeling

Er zijn modellen voor de Regeling en modellen voor het Besluit. STOP kent vier
modellen voor de Regeling: RegelingKlassiek, RegelingCompact, RegelingVrijetekst
en RegelingTijdelijkdeel. Voor het Besluit kent STOP de modellen BesluitKlassiek
en BesluitCompact. RegelingKlassiek is uitsluitend bedoeld voor de instrumenten
met regels van het Rijk. RegelingCompact is het model voor de decentrale regels,
oftewel de instrumenten met regels van provincie, waterschap en gemeente, maar
kan ook voor instrumenten met regels van het Rijk gebruikt worden. Het Rijk
heeft dus een keuzemogelijkheid tussen RegelingKlassiek en RegelingCompact,
waarbij wordt opgemerkt dat als het omgevingsdocument eenmaal is vormgegeven
conform een van de modellen, er niet op een later moment in de levensloop van
datzelfde omgevingsdocument zomaar kan worden overgestapt op het andere model.
RegelingVrijetekst wordt gebruikt voor alle instrumenten met
Vrijetekststructuur. RegelingTijdelijkdeel tot slot is het model dat moet worden
gebruikt wanneer een tijdelijk regelingdeel wordt toegevoegd aan de
geconsolideerde regeling van omgevingsplan of omgevingsverordening: bij een
voorbereidingsbesluit en bij een reactieve interventie. BesluitKlassiek wordt
alleen in combinatie met RegelingKlassiek gebruikt. BesluitCompact wordt
gebruikt als besluitmodel bij RegelingCompact, RegelingVrijetekst en
RegelingTijdelijkdeel. In het vervolg van dit hoofdstuk worden alleen de
modellen beschreven die voor van toepassing zijn.

De modellen voor Regeling en Besluit die in het geval van gebruikt moeten
worden, zijn in detail beschreven in paragraaf 4.3.

#### Tekststructuren

STOP onderscheidt twee tekststructuren:

-   Artikelstructuur: de tekststructuur voor het Lichaam[^1] van een Regeling
    als dat is opgebouwd uit één of meer artikelen;

    [^1]: Lichaam van de regeling als bedoeld in Aanwijzing 3.53 van de
    Aanwijzingen voor de regelgeving en in STOP

-   Vrijetekststructuur:

    -   de tekststructuur voor het Lichaam van een Regeling van juridisch
        authentieke documenten die geen artikelen bevat;

    -   de tekststructuur voor onderdelen van Regeling en Besluit buiten het
        Lichaam.

Opgemerkt wordt dat er ook in het Lichaam van een Besluit artikelen voorkomen.
Deze artikelen vallen echter niet onder het begrip Artikelstructuur. Dat de
elementen van de Vrijetekststructuur worden gebruikt buiten het Lichaam geldt
zowel voor omgevingsdocumenten met Artikelstructuur als voor omgevingsdocumenten
met Vrijetekststructuur, en zowel voor Regeling als Besluit.

In het vervolg van dit hoofdstuk is vastgelegd welke modellen voor Besluit en
Regeling gebruikt moeten worden en welke bijzondere bepalingen gelden voor . In
hoofdstuk 5 zijn de STOP-tekststructuren en de toepassing daarvan op beschreven.

### De vormgeving van Besluit en Regeling bij AMvB en MR

#### Model

##### Toelichting

Bij het opstellen en wijzigen van omgevingsdocumenten werkt het bevoegd gezag in
de eigen software aan het omgevingsdocument in Regeling-vorm: de volledige
inhoud van het omgevingsdocument. Met de volledige inhoud wordt bedoeld: alle
artikelen (en boven- en onderliggende tekstelementen), alle informatieobjecten
en alle IMOW-informatie.

Voorafgaand aan de terinzagelegging van een ontwerpbesluit en voorafgaand aan
(en eventueel ook na) het nemen van een definitief besluit genereert de software
van het bevoegd gezag uit die Regeling een Besluit. In het geval van een besluit
tot het instellen van een nieuwe Regeling genereert de software een Besluit met
daarin de volledige nieuwe Regeling, in het geval van een wijzigingsbesluit
genereert de software een Besluit dat in renvooiweergave de wijzigingen bevat
van de bestaande Regelingversie naar de nieuwe Regelingversie, oftewel een
overzicht van de wijzigingen die het besluit aanbrengt in de bestaande Regeling.
Naast het onderdeel met de nieuwe Regeling of de wijzigingen in de Regeling,
bevat het Besluit ook andere onderdelen, zoals de ondertekening, motivering en
bijlagen. Het bevoegd gezag levert het Besluit aan de LVBB aan. De LVBB zorgt
ervoor dat het aangeleverde Besluit bekend gemaakt wordt en genereert met behulp
van het Besluit een nieuwe RegelingVersie, oftewel een nieuwe geconsolideerde
Regeling. Om het de LVBB mogelijk te maken om die verwerkingen te doen stelt
STOP eisen aan de vormgeving van de tekst van Regeling en Besluit. Die eisen
zijn vastgelegd in modellen voor Regeling en modellen voor Besluit.

Alvorens te beginnen met het opstellen van een omgevingsdocument met
Artikelstructuur van het Rijk dient het bestuursorgaan te kiezen tussen de twee
modellen van STOP voor de Artikelstructuur: het compacte model of het klassieke
model. Wanneer het omgevingsdocument eenmaal is vormgegeven conform een van de
modellen, kan niet op een later moment in de levensloop van datzelfde
omgevingsdocument zomaar worden overgestapt op het andere model. Naast
technische verschillen zijn er wellicht ook visuele of gevoelsmatige verschillen
tussen het compacte model en het klassieke model:

-   Het compacte model kent een duidelijke scheiding tussen het nemen van
    besluiten en de inhoud waarover besloten is. In het klassieke model is dat
    wat meer vermengd.

-   Bij het compacte Besluit-model staat de inhoud van het omgevingsdocument
    altijd in een (wijzig)bijlage bij het Besluit en niet in het lichaam. Bij
    het klassieke Besluit-model staat de inhoud van het omgevingsdocument in het
    Besluit zelf, dit model kent geen WijzigBijlage.

-   Bij toepassing van het compacte model zijn Regeling en Besluit van het
    omgevingsdocument vergelijkbaar met Wro-instrumenten zoals bestemmingsplan
    en provinciale verordening en de besluiten tot vaststelling van die
    instrumenten. Het klassieke model leidt tot een resultaat dat een
    voorzetting is van de opzet van Rijksregelgeving voorafgaand aan de
    introductie van STOP.

In de navolgende subparagrafen wordt de toepassing van de STOP-Modellen voor
AMvB en MR toegelicht.

##### Norm

Voor de AMvB/MR moet een keuze worden gemaakt tussen:

-   het compacte model: BesluitCompact en RegelingCompact; en

-   het klassieke model: BesluitKlassiek en RegelingKlassiek.

#### Compact model voor Besluit en Regeling

##### Besluit

In paragraaf 4.3.2.1.1 is de norm voor de toepassing van het STOP-model
BesluitCompact op vastgelegd: welke elementen moeten respectievelijk mogen
worden gebruikt en hoe vaak kunnen ze voorkomen. Paragraaf 4.3.2.1.2 geeft een
uitgebreide toelichting op de elementen van het Besluit, waaronder ook tips over
het al dan niet gebruikelijk zijn van een bepaald element.

Opgemerkt wordt dat de STOP-modellen voor Besluit en Regeling XML-modellen zijn.
Met de in de volgende paragrafen genoemde elementen worden dus
(STOP-)XML-elementen bedoeld.

Omwille van de leesbaarheid en herkenbaarheid zijn de namen van de
‘hoofdelementen’ vetgedrukt en die van de ‘subelementen’ schuingedrukt. De
‘hoofdelementen’ zijn genummerd om er in de toelichting en het voorbeeld in de
volgende paragrafen naar te kunnen verwijzen.

###### Norm

Wanneer voor de Regeling wordt gekozen voor het model RegelingCompact moet het
besluit tot vaststelling of wijziging van de AMvB/MR worden opgesteld en
aangeleverd overeenkomstig het model BesluitCompact. BesluitCompact bevat de
volgende elementen:

1.  **RegelingOpschrift**: STOP-element dat de officiële titel van het Besluit
    bevat. Verplicht element. Komt 1 keer voor.

2.  **Aanhef**: STOP-element dat een blok tekst aan het begin van een Besluit
    bevat. Optioneel element. Komt 0 of 1 keer voor.

3.  **Lichaam**: STOP-element dat het lichaam (oftewel het dictum) van het
    Besluit bevat: dat wat het bestuursorgaan vaststelt of wijzigt. Verplicht
    element. Komt 1 keer voor. Bestaat voor zowel initieel besluit (besluit dat
    een regeling instelt) als wijzigingsbesluit (besluit dat een regeling
    wijzigt) uit de volgende elementen:

    -   *WijzigArtikel*: STOP-element dat beschrijft wat wordt vastgesteld of
        gewijzigd en verwijst naar de WijzigBijlage. Verplicht element. Komt ten
        minste 1 keer voor. Een WijzigArtikel kan worden onderverdeeld in
        WijzigLeden. Dat kan alleen in het geval van een wijzigingsbesluit en
        alleen wanneer met dat wijzigingsbesluit meerdere wijzigingen in
        dezelfde Regeling worden aangebracht en iedere wijziging een eigen
        inwerkingtredingsdatum heeft. Iedere
        wijziging-inwerkingtredingsdatum-combinatie kan dan in een eigen
        WijzigLid worden ondergebracht.  
        Ieder WijzigArtikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   *Wat*: STOP-element dat bevat:

            -   een tekstuele omschrijving van de vaststelling (in het geval van
                een initieel besluit) respectievelijk van de wijziging (in het
                geval van een wijzigingsbesluit); en

            -   een verwijzing, zowel tekstueel als met IntRef, naar de
                WijzigBijlage.

    -   *Artikel*: STOP-element dat een regulier artikel bevat. Verplicht
        element. Komt ten minste 1 keer voor.  
        Ieder Artikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   Verplichte keuze tussen Lid en Inhoud.

4.  **Sluiting**: STOP-element dat het Besluit afsluit. Optioneel element. Komt
    0 of 1 keer voor. De tekst van de Sluiting staat in een of meer reguliere
    Alinea’s. Ook kan gebruik gemaakt worden van de optionele elementen
    Slotformulering, Dagtekening en Ondertekening.

5.  **WijzigBijlage**: STOP-element dat voor een initieel besluit de inhoud van
    de instelling van de Regeling en voor een wijzigingsbesluit de wijzigingen
    van een versie van de Regeling bevat. Verplicht element. Komt ten minste 1
    keer voor.  
    Een WijzigBijlage bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de onderdelen Label, Nummer en Opschrift;
        ieder van deze onderdelen komt 0 of 1 keer voor. Optioneel kan het
        element Subtitel worden toegevoegd.

    -   Een verplichte keuze uit:

        -   *WijzigBijlage/RegelingCompact*: STOP-element dat de volledige tekst
            van de initiële regeling bevat. Onder voorwaarde verplicht element:
            alleen te gebruiken bij een initieel besluit; is dan verplicht en
            komt dan 1 keer voor.

        -   *WijzigBijlage/RegelingMutatie*: STOP-element dat de wijzigingen
            tussen twee RegelingVersies in was-wordt oftewel renvooiweergave
            bevat. Onder voorwaarde verplicht element: alleen te gebruiken bij
            een wijzigingsbesluit; is dan verplicht en komt dan 1 keer voor.  
            Per onderdeel moet een keuze gemaakt worden tussen:

            -   VoegToe: element dat aangeeft dat een tekstonderdeel aan een
                bestaande Regeling wordt toegevoegd, op welke plaats en op welke
                wijze;

            -   Vervang: element dat aangeeft dat het onderdeel een
                tekstonderdeel in een bestaande Regeling vervangt;

            -   VervangKop: element dat aangeeft dat (de tekstuele inhoud van)
                een Kop wordt gewijzigd;

            -   Verwijder: element dat aangeeft dat een tekstonderdeel uit een
                bestaande Regeling wordt verwijderd.

6.  **Bijlage**: STOP-element dat een bijlage (in dit geval bij het Besluit)
    bevat. Optioneel element. Komt zo vaak voor als gewenst.  
    Voor een Bijlage wordt een keuze gemaakt tussen een bijlage als onderdeel
    van de tekst in STOP-XML of een bijlage als document-informatieobject. Een
    bijlage als document-informatieobject heeft de vorm van een PDF-document en
    moet voldoen aan de eisen van PDF/A-1a of PDF/A-2a. Een Bijlage die in
    STOP-XML wordt opgesteld, bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de Bijlage, opgebouwd met *Divisie* (optioneel element) en
        *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Bijlage afsluit. Optioneel element. Komt
        0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

7.  **Toelichting**: STOP-element dat de toelichting op het Besluit bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend algemeen van aard is én voor een toelichting
    die zowel een algemeen deel als een artikelsgewijs deel heeft.  
    Een Toelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   In het geval van een toelichting die zowel een algemeen deel als een
        artikelsgewijs deel heeft, dan wel in het geval van een toelichting die
        alleen een algemeen deel bevat waarbij de opsteller machineleesbaar wil
        maken dat sprake is van een toelichting van algemene aard:

        -   *AlgemeneToelichting*: STOP-element dat de algemene toelichting
            bevat. Verplicht element. Komt 1 keer voor.  
            Een AlgemeneToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de AlgemeneToelichting, opgebouwd met *Divisie*
                (optioneel element) en *Divisietekst* (verplicht element).
                Divisie en Divisietekst moeten voldoen aan de specificaties voor
                de Vrijetekststructuur in paragraaf 5.3.

        -   *ArtikelgewijzeToelichting*: STOP-element dat de artikelsgewijze
            toelichting bevat. Optioneel element. Komt 0 of 1 keer voor. Op dit
            niveau alleen te gebruiken in een toelichting die zowel een algemeen
            deel als een artikelsgewijs deel heeft.  
            Een ArtikelgewijzeToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de ArtikelgewijzeToelichting, opgebouwd met
                *Divisie* (optioneel element) en *Divisietekst* (verplicht
                element). Divisie en Divisietekst moeten voldoen aan de
                specificaties voor de Vrijetekststructuur in paragraaf 5.3.

    -   In het geval van een toelichting die uitsluitend algemeen van aard is en
        de opsteller niet machineleesbaar wil maken dat sprake is van een
        toelichting van algemene aard:

        -   De inhoud van de Toelichting, opgebouwd met *Divisie* (optioneel
            element) en *Divisietekst* (verplicht element). Divisie en
            Divisietekst moeten voldoen aan de specificaties voor de
            Vrijetekststructuur in paragraaf 5.3.

    -   *Sluiting*: STOP-element dat de Toelichting afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de
        Toelichting) bevat. Optioneel element. Komt zo vaak voor als gewenst.
        Een bijlage bij de Toelichting wordt niet geconsolideerd.

8.  **ArtikelgewijzeToelichting**: STOP-element dat de artikelsgewijze
    toelichting, oftewel de toelichting op de artikelen in het Besluit bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend een artikelsgewijze toelichting is.

9.  **Motivering**: STOP-element dat de motivering van het Besluit bevat.
    Optioneel element. Komt 0 of 1 keer voor.  
    Een Motivering bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de Motivering, opgebouwd met *Divisie* (optioneel element)
        en *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Motivering afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de Motivering)
        bevat. Optioneel element. Komt zo vaak voor als gewenst. Een bijlage bij
        de Motivering wordt niet geconsolideerd.

10. **Inhoudsopgave**: STOP-element dat de inhoudsopgave van het Besluit bevat.
    Optioneel element. Komt 0 of 1 keer voor. Een inhoudsopgave wordt niet
    geconsolideerd.

###### Toelichting

In deze paragraaf worden de elementen toegelicht die moeten respectievelijk
kunnen voorkomen in een Besluit dat is opgesteld overeenkomstig het model
BesluitCompact. Daarbij wordt de nummering van paragraaf 4.3.2.1.1 gevolgd. In
die paragraaf is van ieder element aangegeven of het moet (verplicht) of mag
(optioneel) voorkomen; dat wordt in deze toelichting niet herhaald. De
‘hoofdelementen’ zijn weer vetgedrukt en de ‘subelementen’ schuingedrukt.

1.  **RegelingOpschrift**: de officiële titel van het Besluit. Bijvoorbeeld:
    Vaststelling Omgevingsregeling.

2.  **Aanhef**: blok tekst aan het begin van het Besluit. Hierin kunnen
    bijvoorbeeld de overwegingen van het bestuursorgaan staan, die voorafgaan
    aan het daadwerkelijke besluit.

3.  **Lichaam**: het Lichaam van het Besluit, in de bestuurspraktijk ook wel het
    dictum genoemd.  
    Het Lichaam bevat ten minste één WijzigArtikel. In het WijzigArtikel staat
    wat het bestuursorgaan besluit vast te stellen of te wijzigen. Het
    WijzigArtikel moet zowel in woorden als machineleesbaar (met IntRef)
    verwijzen naar de WijzigBijlage, het onderdeel van het besluit waarin de
    inhoud of wijzigingen van de Regeling staan. Een voorbeeld van de tekstuele
    omschrijving en verwijzing bij de (initiële) vaststelling van de
    Omgevingsregeling: “De Omgevingsregeling wordt vastgesteld zoals is
    aangegeven in Bijlage I”. Een voorbeeld van de tekstuele omschrijving en
    verwijzing bij een wijziging van de Omgevingsregeling: “De Omgevingsregeling
    wordt gewijzigd zoals is aangegeven in Bijlage I”. Het is onder zeer
    specifieke omstandigheden mogelijk om een WijzigArtikel onder te verdelen in
    WijzigLeden: alleen bij een wijzigingsbesluit en alleen als dat
    wijzigingsbesluit meerdere wijzigingen in dezelfde Regeling aanbrengt die
    ieder een verschillende inwerkingtredingsdatum (en dus een verschillend
    Doel, zie daarvoor paragraaf 9.1) hebben. Een WijzigLid bevat geen Kop.
    Opgemerkt wordt dat WijzigArtikel een technische term is die niet in de
    tekst van het besluit zal voorkomen. Bij gebruik van een Label zal de Kop
    dus niet Wijzigartikel I zijn maar Artikel I.  
    In het Lichaam moet ten minste één Artikel voorkomen. Dit kan onder andere
    een artikel zijn waarin de datum van inwerkingtreding van het besluit wordt
    geregeld.  
    Het is gebruikelijk dat WijzigArtikel voor Artikel komt, maar daar kan
    indien gewenst van worden afgeweken.  
    Op de WijzigArtikelen en Artikelen in het Lichaam van het Besluit zijn de in
    paragraaf 4.3.2.1.1 genoemde eisen van toepassing. De bepalingen over de
    Artikelstructuur van paragraaf 5.2 gelden er niet voor. Ze kunnen niet
    worden geannoteerd met de in hoofdstuk 7 beschreven annotaties met
    IMOW-objecten.

4.  **Sluiting**: de afsluiting van het Besluit. Hier staat vaak de datum waarop
    het bestuursorgaan het besluit heeft genomen. Ook staan hier de namen en
    dergelijke van de personen die namens het bestuursorgaan het besluit hebben
    ondertekend.

5.  **WijzigBijlage**: het element waarin óf de inhoud van de initiële Regeling
    staat óf de wijzigingen die het Besluit aanbrengt in de bestaande versie van
    de Regeling. De WijzigBijlage bevat de inhoud van de (wijziging van de)
    Regeling. Een WijzigBijlage heeft dus een heel andere functie dan een
    (gewone) Bijlage.  
    De WijzigBijlage moet worden voorzien van een Kop. Een voorbeeld van deze
    Kop: ‘Bijlage I bij artikel I.’ Het artikel waarnaar wordt verwezen is het
    WijzigArtikel in het Lichaam van het Besluit. Na de Kop moet een keuze
    worden gemaakt tussen WijzigBijlage/RegelingCompact en
    WijzigBijlage/RegelingMutatie.  
    *WijzigBijlage/RegelingCompact* wordt gekozen wanneer een bevoegd gezag met
    het besluit een nieuwe, initiële, regeling instelt. De
    WijzigBijlage/RegelingCompact bevat de volledige Regeling, oftewel de
    artikelen met de inhoud, van het omgevingsdocument. Dit onderdeel moet
    voldoen aan de specificaties voor RegelingCompact die in paragraaf 4.3.2.2
    zijn vastgelegd en aan de specificaties voor de Artikelstructuur die zijn
    beschreven in paragraaf 5.2. Dit is ook het onderdeel dat wordt geannoteerd
    met IMOW-objecten. Dit is beschreven in hoofdstuk 7.  
    *WijzigBijlage/RegelingMutatie* wordt gekozen wanneer het bevoegd gezag een
    wijzigingsbesluit neemt: een besluit dat een bestaande versie van de
    Regeling wijzigt. De RegelingMutatie bevat de wijzigingen van een
    RegelingVersie naar een nieuwe RegelingVersie in een was-wordt- oftewel
    renvooiweergave. Per te wijzigen onderdeel van de RegelingVersie wordt
    aangegeven of het wordt toegevoegd, vervangen, verwijderd of dat een Kop
    wordt gewijzigd. Onderdelen van de RegelingVersie die niet gewijzigd worden,
    worden niet opgenomen in de RegelingMutatie.  
    Er wordt bijvoorbeeld aangegeven welke artikelen, leden en/of GIO’s geheel
    of gedeeltelijk worden toegevoegd, geschrapt, gewijzigd of vervangen door
    andere. Renvooiweergave betekent dat met visuele middelen wordt duidelijk
    gemaakt wat wordt toegevoegd of geschrapt.

6.  **Bijlage**: het gaat hier om een Bijlage bij het Besluit; een bijlage die
    het nemen van het besluit onderbouwt. Er kunnen zoveel bijlagen bij het
    Besluit worden gevoegd als nodig is. Voorbeelden van dit soort bijlagen zijn
    rapportages van akoestisch onderzoek en milieueffectrapportages. Bijlagen
    bij het Besluit worden alleen bekendgemaakt en niet geconsolideerd. Deze
    bijlagen zijn dus wel te vinden op officielebekendmakingen.nl, maar niet in
    de regelingenbank op overheid.nl en niet in DSO-LV.  
    Bijlagen worden gepubliceerd als onderdeel van de tekst in STOP-XML of als
    document-informatieobject. Als de bijlage onderdeel is van de tekst in
    STOP-XML, staat de inhoud in een of meer Divisieteksten, die desgewenst
    hiërarchisch kunnen worden gestructureerd in Divisies. Deze elementen van de
    Vrijetekststructuur en hun specificaties zijn beschreven in paragraaf 5.3.
    Een bijlage die niet in XML via het STOP-model gecodeerd kan worden, wordt
    gepubliceerd als document-informatieobject, (vooralsnog) in PDF-formaat. Een
    beschrijving van beide publicatiemogelijkheden voor bijlagen staat in
    paragraaf 5.4. Een Bijlage wordt niet geannoteerd met IMOW-objecten. Een
    Bijlage kan worden afgesloten met het element Sluiting. Van die mogelijkheid
    zal naar verwachting niet vaak gebruik gemaakt worden.

7.  **Toelichting**: het gaat hier om een Toelichting bij het Besluit. STOP
    maakt het mogelijk om een Toelichting bij het Besluit te voegen. STOP maakt
    het mogelijk om een Toelichting onder te verdelen in een algemene
    toelichting en een artikelsgewijze toelichting. Dat zo’n onderverdeling in
    een toelichting op het besluit tot vaststelling of wijziging van een
    omgevingsdocument voorkomt, ligt niet erg voor de hand. Daarom wordt deze
    mogelijkheid hier niet verder besproken. Mocht dat onderscheid toch
    wenselijk zijn, dan wordt verwezen naar paragraaf 4.3.2.2, waarin het
    element Toelichting bij de Regeling wordt besproken. De daadwerkelijke
    inhoud van een Toelichting staat in een of meer Divisieteksten, die
    desgewenst hiërarchisch kunnen worden gestructureerd in Divisies. Deze
    elementen van de Vrijetekststructuur en hun specificaties zijn beschreven in
    paragraaf 5.3. Een Toelichting wordt niet geannoteerd met IMOW-objecten. Een
    Toelichting op het Besluit wordt alleen bekendgemaakt en niet
    geconsolideerd. Deze Toelichting is dus wel te vinden op
    officielebekendmakingen.nl, maar niet in de regelingenbank op overheid.nl en
    niet in DSO-LV.

8.  **ArtikelgewijzeToelichting**: het gaat hier om een
    ArtikelgewijzeToelichting bij het Besluit, dus een toelichting op de
    Artikelen en Wijzigartikelen in het Lichaam van het Besluit. STOP maakt het
    mogelijk om een ArtikelgewijzeToelichting bij het Besluit te voegen. Het
    ligt echter minder voor de hand om dat te doen bij een besluit tot
    vaststelling of wijziging van een omgevingsdocument. Daarom zijn in de norm
    in paragraaf 4.3.2.1.1 de subelementen van de ArtikelgewijzeToelichting niet
    opgenomen en wordt er in deze paragraaf geen nadere toelichting op gegeven.
    Voor het geval dat het toch wenselijk is om een ArtikelgewijzeToelichting
    bij het Besluit te voegen, wordt verwezen naar paragraaf 4.3.2.2 waarin voor
    de Regeling het element ArtikelgewijzeToelichting is gespecificeerd en
    toegelicht. Die specificaties gelden ook voor de ArtikelgewijzeToelichting
    bij het Besluit. Een ArtikelgewijzeToelichting wordt niet geannoteerd met
    IMOW-objecten. Een ArtikelgewijzeToelichting op het Besluit wordt alleen
    bekendgemaakt en niet geconsolideerd. Deze ArtikelgewijzeToelichting is dus
    wel te vinden op officielebekendmakingen.nl, maar niet in de regelingenbank
    op overheid.nl en niet in DSO-LV.

9.  **Motivering**: dit is de motivering oftewel de inhoudelijke onderbouwing
    van het Besluit. In de motivering kan bijvoorbeeld worden verwezen naar
    relevant beleid van het eigen dan wel een ander bevoegd gezag. Ook kan
    worden gemotiveerd hoe het besluit bijdraagt aan het bereiken van de doelen
    van de Omgevingswet. In het geval van een wijzigingsbesluit wordt in dit
    deel onder andere beschreven op welke onderdelen de AMvB/MR wordt aangepast
    en waarom. De inhoud van een Motivering staat in een of meer Divisieteksten,
    die desgewenst hiërarchisch kunnen worden gestructureerd in Divisies. Deze
    elementen van de Vrijetekststructuur en hun specificaties zijn beschreven in
    paragraaf 5.3. De Motivering kan worden afgesloten met het element Sluiting.
    Dat dat bij een omgevingsdocument daadwerkelijk gebeurt, ligt niet voor de
    hand. Daarom wordt de Sluiting niet nader toegelicht. Ter ondersteuning van
    de motivering kunnen een of meer Bijlagen, bijvoorbeeld in de vorm van
    bijlagen met onderzoeksgegevens en bescheiden, worden toegevoegd. Indien dat
    gebeurt, gelden daarvoor dezelfde specificaties als voor het ‘hoofdelement’
    Bijlage; zie ook de toelichting bij nr. 6. Een Motivering wordt niet
    geannoteerd met IMOW-objecten. Een Motivering wordt alleen bekendgemaakt en
    niet geconsolideerd. De Motivering is dus wel te vinden op
    officielebekendmakingen.nl, maar niet in de regelingenbank op overheid.nl en
    niet in DSO-LV.

10. **Inhoudsopgave**: STOP maakt het mogelijk dat aan een Besluit een
    Inhoudsopgave wordt toegevoegd. Dat dat bij een omgevingsdocument
    daadwerkelijk gebeurt, ligt niet voor de hand. Daarom zijn in de norm in
    paragraaf 4.3.2.1.1 de subelementen van de Inhoudsopgave niet opgenomen en
    wordt dit element niet nader toegelicht.

Veel van de hiervoor besproken elementen moeten worden voorzien van een Kop.
Voor de Kop zijn de Kopelementen Label, Nummer en Opschrift beschikbaar. Label
is de aanduiding van het type tekstelement, zoals Hoofdstuk, Paragraaf of
Artikel. Opschrift is de titel van het tekstelement, die aangeeft waar de tekst
over gaat. Voor de Koppen buiten het Lichaam van WijzigBijlage/RegelingCompact
gelden *niet* de voorschriften voor Koppen van paragraaf 5.2.2.1.1.

In de schema’s van STOP komt in een aantal hoofd- en subelementen het element
InleidendeTekst -bedoeld voor niet-juridische contextinformatie- voor. In de
STOP-documentatie wordt het gebruik van dit element ontraden. Daarom is dit
element hier niet opgenomen.

##### Regeling

In paragraaf 4.3.2.2.1 is de norm voor het model RegelingCompact vastgelegd:
welke elementen moeten respectievelijk mogen worden gebruikt en hoe vaak kunnen
ze voorkomen. Paragraaf 4.3.2.2.2 geeft een uitgebreide toelichting op de
elementen van de Regeling, waaronder ook tips over het al dan niet gebruikelijk
zijn van een bepaald element.

Opgemerkt wordt dat de STOP-modellen voor Besluit en Regeling XML-modellen zijn.
Met de in de volgende paragrafen genoemde elementen worden dus
(STOP-)XML-elementen bedoeld.

Omwille van de leesbaarheid en herkenbaarheid zijn de namen van de
‘hoofdelementen’ vetgedrukt en die van de ‘subelementen’ schuingedrukt. De
‘hoofdelementen’ zijn genummerd om er in de toelichting en het voorbeeld in de
volgende paragrafen naar te kunnen verwijzen.

###### Norm

Wanneer voor omgevingsdocumenten met Artikelstructuur gekozen wordt voor het
compacte model is het eindresultaat een (geconsolideerde) Regeling die is
opgebouwd overeenkomstig het model RegelingCompact. RegelingCompact bevat de
volgende elementen:

1.  **RegelingOpschrift**: STOP-element dat de officiële titel van de Regeling,
    oftewel het omgevingsdocument, bevat. Verplicht element. Komt 1 keer voor.

2.  **Lichaam**: STOP-element dat de inhoud, oftewel de artikelen, van de
    (geconsolideerde) Regeling van het omgevingsdocument bevat. Verplicht
    element. Komt 1 keer voor[^2]. De artikelen moeten voldoen aan de
    specificaties voor de Artikelstructuur in paragraaf 5.2.

    [^2]: Het Lichaam is het belangrijkste onderdeel van de Regeling. Zie
    daarvoor de toelichting in de volgende paragraaf en vooral de beschrijving
    van de Artikelstructuur in paragraaf 5.2. Dit is het deel dat wordt
    geannoteerd met OW-objecten, zie daarvoor hoofdstuk 7

3.  **Bijlage**: STOP-element dat een bijlage (in dit geval bij de Regeling)
    bevat. Optioneel element. Komt zo vaak voor als gewenst. Een bijlage die
    onderdeel is van de Regeling wordt geconsolideerd.  
    Voor een Bijlage wordt een keuze gemaakt tussen een bijlage als onderdeel
    van de tekst in STOP-XML of een bijlage als document-informatieobject. Een
    bijlage als document-informatieobject heeft de vorm van een PDF-document en
    moet voldoen aan de eisen van PDF/A-1a of PDF/A-2a. Een Bijlage die in
    STOP-XML wordt opgesteld, bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze elementen komt 0 of 1 keer voor. Optioneel kan
        het element Subtitel worden toegevoegd.

    -   *Gereserveerd*: leeg STOP-element waarmee bij weergave op overheid.nl en
        in DSO-LV de tekst ‘Gereserveerd’ wordt gegenereerd. Optioneel element.
        Komt 0 of 1 keer voor. Indien in een Bijlage het element Gereserveerd
        wordt gebruikt mag in die Bijlage geen van de elementen Vervallen,
        Divisie en Divisietekst voorkomen.

    -   *Vervallen*: leeg STOP-element waarmee bij weergave op overheid.nl en in
        DSO-LV de tekst ‘Vervallen’ wordt gegenereerd. Geeft aan dat de Bijlage
        de status ‘vervallen’ heeft; het is niet langer juridisch geldig en
        heeft geen inhoud meer. Optioneel element. Komt 0 of 1 keer voor. Indien
        in een Bijlage het element Vervallen wordt gebruikt mag in die Bijlage
        geen van de elementen Gereserveerd, Divisie en Divisietekst voorkomen.

    -   De inhoud van de Bijlage. Indien een Bijlage inhoud bevat, mogen in die
        Bijlage de elementen Gereserveerd en Vervallen niet voorkomen. De inhoud
        van de Bijlage wordt opgebouwd met *Divisie* (optioneel element) en
        *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Bijlage afsluit. Optioneel element. Komt
        0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

4.  **Toelichting**: STOP-element dat de toelichting op de Regeling bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend algemeen van aard is én voor een toelichting
    die zowel een algemeen deel als een artikelsgewijs deel heeft.  
    Een Toelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   In het geval van een toelichting die zowel een algemeen deel als een
        artikelsgewijs deel heeft, dan wel in het geval van een toelichting die
        alleen een algemeen deel bevat waarbij de opsteller machineleesbaar wil
        maken dat sprake is van een toelichting van algemene aard:

        -   *AlgemeneToelichting*: STOP-element dat de algemene toelichting
            bevat. Verplicht element. Komt 1 keer voor.  
            Een AlgemeneToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de AlgemeneToelichting, opgebouwd met *Divisie*
                (optioneel element) en *Divisietekst* (verplicht element).
                Divisie en Divisietekst moeten voldoen aan de specificaties voor
                de Vrijetekststructuur in paragraaf 5.3.

        -   *ArtikelgewijzeToelichting*: STOP-element dat de artikelsgewijze
            toelichting bevat. Optioneel element. Komt 0 of 1 keer voor. Op dit
            niveau alleen te gebruiken in een toelichting die zowel een algemeen
            deel als een artikelsgewijs deel heeft.  
            Een ArtikelgewijzeToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de ArtikelgewijzeToelichting, opgebouwd met
                *Divisie* (optioneel element) en *Divisietekst* (verplicht
                element). Divisie en Divisietekst moeten voldoen aan de
                specificaties voor de Vrijetekststructuur in paragraaf 5.3.

    -   In het geval van een toelichting die uitsluitend algemeen van aard is en
        de opsteller niet machineleesbaar wil maken dat sprake is van een
        toelichting van algemene aard:  
        De inhoud van de Toelichting, opgebouwd met *Divisie* (optioneel
        element) en *Divisietekst* (verplicht element). Divisie en Divisietekst
        moeten voldoen aan de specificaties voor de Vrijetekststructuur in
        paragraaf 5.3.

    -   *Sluiting*: STOP-element dat de Toelichting afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de
        Toelichting) bevat. Optioneel element. Komt zo vaak voor als gewenst.
        Een bijlage bij de Toelichting wordt niet geconsolideerd.

5.  **ArtikelgewijzeToelichting**: STOP-element dat de artikelsgewijze
    toelichting, oftewel de toelichting op de artikelen in de Regeling, bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend een toelichting op de artikelen in de
    regeling is.  
    Een ArtikelgewijzeToelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de ArtikelgewijzeToelichting, opgebouwd met *Divisie*
        (optioneel element) en *Divisietekst* (verplicht element). Divisie en
        Divisietekst moeten voldoen aan de specificaties voor de
        Vrijetekststructuur in paragraaf 5.3.

###### Toelichting

Als een bevoegd gezag van het Rijk heeft gekozen voor het compacte model voor
Regeling en Besluit, is RegelingCompact het model dat het bevoegd gezag moet
gebruiken als het een nieuw, initieel omgevingsdocument met Artikelstructuur
instelt. RegelingCompact is ook het model voor de geconsolideerde regeling van
zo’n omgevingsdocument.

In deze paragraaf worden de elementen toegelicht die moeten respectievelijk
kunnen voorkomen in een Regeling overeenkomstig het model RegelingCompact.
Daarbij wordt de nummering van paragraaf 4.3.2.2.1 gevolgd. In die paragraaf is
van ieder element aangegeven of het moet (verplicht) of mag (optioneel)
voorkomen; dat wordt in deze toelichting niet herhaald. De ‘hoofdelementen’ zijn
weer vetgedrukt en de ‘subelementen’ schuingedrukt.

1.  **RegelingOpschrift**: de officiële titel van de Regeling. Bijvoorbeeld:
    “Regeling van de Minister voor Milieu en Wonen, de Staatssecretaris van
    Defensie, de Minister van Economische Zaken en Klimaat, de Minister van
    Infrastructuur en Waterstaat, de Minister van Landbouw, Natuur en
    Voedselkwaliteit en de Minister van Onderwijs, Cultuur en Wetenschap van 21
    november 2019, houdende regels over het beschermen en benutten van de
    fysieke leefomgeving (Omgevingsregeling)”.

2.  **Lichaam**: het element dat de artikelen met de inhoud van het
    omgevingsdocument bevat. Voor de inhoud van het Lichaam gelden de
    specificaties voor de Artikelstructuur die zijn beschreven in paragraaf 5.2.
    Dit is het onderdeel dat wordt geannoteerd met de IMOW-objecten die zijn
    beschreven in hoofdstuk 7.

3.  **Bijlage**: het gaat hier om een Bijlage bij de Regeling. Dit is een
    bijlage die informatie bevat die onderdeel is van het omgevingsdocument maar
    om redenen van leesbaarheid en/of vormgeving (denk aan lange lijsten en
    complexe tabellen) niet goed in de artikelen van het Lichaam van de Regeling
    kunnen worden opgenomen. Er kunnen zoveel bijlagen bij de Regeling worden
    gevoegd als nodig is. Een voorbeeld is de bijlage met verwijzingen naar de
    (elders gepubliceerde) GIO’s. Bijlagen bij de Regeling worden bekendgemaakt
    én geconsolideerd. Deze bijlagen zijn dus zowel te vinden op
    officielebekendmakingen.nl als in de regelingenbank op overheid.nl en in
    DSO-LV.  
    Bijlagen worden gepubliceerd als onderdeel van de tekst in STOP-XML of als
    document-informatieobject. Als de bijlage onderdeel is van de tekst in
    STOP-XML, staat de inhoud in een of meer Divisieteksten, die desgewenst
    hiërarchisch kunnen worden gestructureerd in Divisies. Deze elementen van de
    Vrijetekststructuur en hun specificaties zijn beschreven in paragraaf 5.3.
    Een bijlage die niet in XML via het STOP-model gecodeerd kan worden, wordt
    gepubliceerd als document-informatieobject, (vooralsnog) in PDF-formaat. Een
    beschrijving van beide publicatiemogelijkheden voor bijlagen staat in
    paragraaf 5.4.  
    In een Bijlage kan het element Gereserveerd worden gebruikt. Dit element
    maakt het mogelijk om alvast een structuur neer te zetten die is voorbereid
    op toekomstige aanvullingen. Het is een leeg element waarmee bij weergave op
    overheid.nl en in DSO-LV de tekst ‘Gereserveerd’ wordt gegenereerd. Het
    bevoegd gezag kan het element niet zelf vullen met eigen tekst. Met latere
    wijzigingsbesluiten kan het element Gereserveerd worden vervangen door een
    structuurelement met daadwerkelijke inhoud.  
    Wanneer een bijlage vervalt kan in het element Bijlage het element Vervallen
    worden opgenomen. Op deze manier blijft zichtbaar dat er een bijlage was en
    dat die later is vervallen. Het voordeel daarvan is dat in de wetstechnische
    informatie de historie van het element kan worden teruggevonden. Een andere
    mogelijkheid bij het vervallen van een bijlage is om het element Bijlage met
    een wijzigingsbesluit te verwijderen. Dan is het element niet langer
    zichtbaar en is er ook geen wetstechnische informatie meer.  
    Een Bijlage kan worden afgesloten met het element Sluiting. Van die
    mogelijkheid zal naar verwachting niet vaak gebruik gemaakt worden. Een
    Bijlage wordt niet geannoteerd met IMOW-objecten.

4.  **Toelichting**: de Toelichting op de Regeling. STOP biedt voor
    toelichtingen een aantal keuzemogelijkheden:

    -   De eerste keuze is die tussen de ‘hoofdelementen’ Toelichting en
        ArtikelgewijzeToelichting:

        -   Toelichting: kies voor het ‘hoofdelement’ Toelichting als er alleen
            een algemene toelichting is of als de toelichting zowel een algemeen
            deel als een artikelsgewijs deel heeft.

        -   ArtikelgewijzeToelichting: kies het ‘hoofdelement’
            ArtikelgewijzeToelichting als er bij de Regeling alleen een
            artikelsgewijze toelichting is. Dit ‘hoofdelement’ wordt hierna
            beschreven, zie nr. 5.

    -   Wanneer is gekozen voor het ‘hoofdelement’ Toelichting is er een
        vervolgkeuze:

        -   Er is alleen een algemene toelichting  
            In dit geval is er nog een keuze tussen:

            -   Een meer gestructureerde opzet  
                Deze opzet wordt gekozen wanneer de opsteller machineleesbaar
                wil maken dat sprake is van een toelichting van algemene aard.
                Dan wordt, binnen het element Toelichting, het element
                AlgemeneToelichting toegevoegd. Binnen dit element staat de
                inhoud van de toelichting in een of meer Divisieteksten, die
                desgewenst hiërarchisch kunnen worden gestructureerd in
                Divisies.

            -   Een vrijere opzet  
                Deze opzet wordt gekozen wanneer de opsteller het niet
                noodzakelijk vindt dat machineleesbaar is dat sprake is van een
                toelichting van algemene aard. In dat geval plaatst de opsteller
                de inhoud van de toelichting in een of meer Divisieteksten
                rechtstreeks onder het element Toelichting. De Divisieteksten
                kunnen desgewenst hiërarchisch worden gestructureerd in
                Divisies.

        -   De toelichting heeft zowel een algemeen deel als een artikelsgewijs
            deel  
            Voor dit type toelichting moeten de elementen AlgemeneToelichting en
            ArtikelgewijzeToelichting worden gebruikt. Binnen die elementen
            staat de inhoud van de betreffende toelichting in een of meer
            Divisieteksten, die desgewenst hiërarchisch kunnen worden
            gestructureerd in Divisies.

            Let op dat de hier besproken algemene toelichting een algemene
            toelichting geeft op de hele regeling en niet op een besluit. In
            deze algemene toelichting kan bijvoorbeeld een beschouwing worden
            gegeven over de gehanteerde sturingsfilosofie en over de visie van
            het bestuursorgaan op de AMvB/MR (globaal, gedetailleerd, wijze
            waarop invulling is gegeven aan de beleidsvrijheid etc.). Deze
            algemene toelichting is dus niet de plek voor een toelichting op een
            concreet (wijzigings)besluit. In DSO-LV is de algemene toelichting
            aan het hele regelingsgebied gekoppeld. Het is niet mogelijk om
            onderdelen van de toelichting te koppelen aan specifieke locaties,
            bijvoorbeeld om een toelichting te geven op een concrete
            ontwikkeling.  
            Een Toelichting kan worden afgesloten met het element Sluiting. Van
            die mogelijkheid zal naar verwachting niet vaak gebruik gemaakt
            worden.  
            Een Toelichting bij de Regeling wordt bekendgemaakt én
            geconsolideerd. Deze toelichting is dus zowel te vinden op
            officielebekendmakingen.nl als in de regelingenbank op overheid.nl
            en in DSO-LV. Een Toelichting wordt niet geannoteerd met
            IMOW-objecten.

5.  **ArtikelgewijzeToelichting**: het gaat hier om een
    ArtikelgewijzeToelichting bij de Regeling. Dit element moet worden gebruikt
    als er bij de Regeling alleen een artikelsgewijze toelichting is. Zie ook de
    beschrijving van de eerste keuzemogelijkheid bij nr. 4. Binnen het element
    ArtikelgewijzeToelichting staat de inhoud van de artikelsgewijze toelichting
    in een of meer Divisieteksten, die desgewenst hiërarchisch kunnen worden
    gestructureerd in Divisies.  
    De ArtikelgewijzeToelichting bij de Regeling wordt bekendgemaakt én
    geconsolideerd. Deze artikelsgewijze toelichting is dus zowel te vinden op
    officielebekendmakingen.nl als in de regelingenbank op overheid.nl en in
    DSO-LV. Een ArtikelgewijzeToelichting wordt niet geannoteerd met
    IMOW-objecten.

Veel van de hiervoor besproken elementen moeten worden voorzien van een Kop.
Voor de Kop zijn de Kopelementen Label, Nummer en Opschrift beschikbaar. Label
is de aanduiding van het type tekstelement, zoals Hoofdstuk, Paragraaf of
Artikel. Opschrift is de titel van het tekstelement, die aangeeft waar de tekst
over gaat. Voor de Koppen in het Lichaam van de Regeling van omgevingsdocumenten
met Artikelstructuur gelden extra eisen, die zijn beschreven in paragraaf
5.2.2.1.1.

In de schema’s van STOP komt in een aantal hoofd- en subelementen het element
InleidendeTekst -bedoeld voor niet-juridische contextinformatie- voor. In de
STOP-documentatie wordt het gebruik van dit element ontraden. Daarom is dit
element hier niet opgenomen.

#### Klassiek model voor Besluit en Regeling

##### BesluitKlassiek

In paragraaf 4.3.3.1.1 is de norm voor het STOP-model BesluitKlassiek
vastgelegd: welke elementen moeten respectievelijk mogen worden gebruikt en hoe
vaak kunnen ze voorkomen. Paragraaf 4.3.3.1.2 geeft een toelichting op de
elementen van het Besluit.

Opgemerkt wordt dat de STOP-modellen voor Besluit en Regeling XML-modellen zijn.
Met de in de volgende paragrafen genoemde elementen worden dus
(STOP-)XML-elementen bedoeld.

Omwille van de leesbaarheid en herkenbaarheid zijn de namen van de
‘hoofdelementen’ vetgedrukt en die van de ‘subelementen’ schuingedrukt. De
‘hoofdelementen’ zijn genummerd om er in de toelichting en het voorbeeld in de
volgende paragrafen naar te kunnen verwijzen.

###### Norm

Wanneer voor de Regeling wordt gekozen voor het model RegelingKlassiek moet het
besluit tot vaststelling of wijziging van de AMvB/MR worden opgesteld en
aangeleverd overeenkomstig het model BesluitKlassiek. BesluitKlassiek bevat de
volgende elementen:

1.  **RegelingOpschrift**: STOP-element dat de officiële titel van het besluit
    bevat. Verplicht element. Komt 1 keer voor.

2.  **RegelingKlassiek**: STOP-element dat zowel bij een initieel besluit
    (besluit dat een regeling instelt) als bij een wijzigingsbesluit (besluit
    dat een regeling wijzigt) de Regeling bevat. Bij een initieel besluit bevat
    RegelingKlassiek de integrale tekst van de initiële regeling. In het geval
    van een wijzigingsbesluit beschrijft RegelingKlassiek dat wat het
    bestuursorgaan wijzigt. Verplicht element. Komt 1 keer voor.

3.  **Sluiting**: STOP-element dat het Besluit afsluit. Optioneel element. Komt
    0 of 1 keer voor. De tekst van de Sluiting staat in een of meer reguliere
    Alinea’s. Ook kan gebruik gemaakt worden van de optionele elementen
    Slotformulering, Dagtekening en Ondertekening.

4.  **Bijlage**: STOP-element dat een bijlage (in dit geval bij het Besluit)
    bevat. Optioneel element. Komt zo vaak voor als gewenst.  
    Voor een Bijlage wordt een keuze gemaakt tussen een bijlage als onderdeel
    van de tekst in STOP-XML of een bijlage als document-informatieobject. Een
    bijlage als document-informatieobject heeft de vorm van een PDF-document en
    moet voldoen aan de eisen van PDF/A-1a of PDF/A-2a. Een Bijlage die in
    STOP-XML wordt opgesteld, bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de Bijlage, opgebouwd met *Divisie* (optioneel element) en
        *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Bijlage afsluit. Optioneel element. Komt
        0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

5.  **Toelichting**: STOP-element dat de toelichting op het Besluit bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend algemeen van aard is én voor een toelichting
    die zowel een algemeen deel als een artikelsgewijs deel heeft.  
    Een Toelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   In het geval van een toelichting die zowel een algemeen deel als een
        artikelsgewijs deel heeft, dan wel in het geval van een toelichting die
        alleen een algemeen deel bevat waarbij de opsteller machineleesbaar wil
        maken dat sprake is van een toelichting van algemene aard:

        -   *AlgemeneToelichting*: STOP-element dat de algemene toelichting
            bevat. Verplicht element. Komt 1 keer voor.  
            Een AlgemeneToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de AlgemeneToelichting, opgebouwd met *Divisie*
                (optioneel element) en *Divisietekst* (verplicht element).
                Divisie en Divisietekst moeten voldoen aan de specificaties voor
                de Vrijetekststructuur in paragraaf 5.3.

        -   *ArtikelgewijzeToelichting*: STOP-element dat de artikelsgewijze
            toelichting bevat. Optioneel element. Komt 0 of 1 keer voor. Op dit
            niveau alleen te gebruiken in een toelichting die zowel een algemeen
            deel als een artikelsgewijs deel heeft.  
            Een ArtikelgewijzeToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de ArtikelgewijzeToelichting, opgebouwd met
                *Divisie* (optioneel element) en *Divisietekst* (verplicht
                element). Divisie en Divisietekst moeten voldoen aan de
                specificaties voor de Vrijetekststructuur in paragraaf 5.3.

    -   In het geval van een toelichting die uitsluitend algemeen van aard is en
        de opsteller niet machineleesbaar wil maken dat sprake is van een
        toelichting van algemene aard:

        -   De inhoud van de Toelichting, opgebouwd met *Divisie* (optioneel
            element) en *Divisietekst* (verplicht element). Divisie en
            Divisietekst moeten voldoen aan de specificaties voor de
            Vrijetekststructuur in paragraaf 5.3.

    -   *Sluiting*: STOP-element dat de Toelichting afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de
        Toelichting) bevat. Optioneel element. Komt zo vaak voor als gewenst.
        Een bijlage bij de Toelichting wordt niet geconsolideerd.

6.  **ArtikelgewijzeToelichting**: STOP-element dat de artikelsgewijze
    toelichting, oftewel de toelichting op de artikelen in het Besluit bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend een artikelsgewijze toelichting is.

7.  **Motivering**: STOP-element dat de motivering van het Besluit bevat.
    Optioneel element. Komt 0 of 1 keer voor.  
    Een Motivering bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de Motivering, opgebouwd met *Divisie* (optioneel element)
        en *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Motivering afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de Motivering)
        bevat. Optioneel element. Komt zo vaak voor als gewenst. Een bijlage bij
        de Motivering wordt niet geconsolideerd.

8.  **Inhoudsopgave**: STOP-element dat de inhoudsopgave van het Besluit bevat.
    Optioneel element. Komt 0 of 1 keer voor. Een inhoudsopgave wordt niet
    geconsolideerd.

###### Toelichting

In deze paragraaf worden de elementen toegelicht die moeten respectievelijk
kunnen voorkomen in een Besluit dat is opgesteld overeenkomstig het model
BesluitKlassiek. Daarbij wordt de nummering van paragraaf 4.3.3.1.1 gevolgd. In
die paragraaf is van ieder element aangegeven of het moet (verplicht) of mag
(optioneel) voorkomen; dat wordt in deze toelichting niet herhaald. De
‘hoofdelementen’ zijn weer vetgedrukt en de ‘subelementen’ schuingedrukt.

1.  **RegelingOpschrift**: de officiële titel van het Besluit. Bijvoorbeeld:
    Vaststelling Omgevingsregeling.

2.  **RegelingKlassiek**: het element dat bij een initieel besluit de volledige
    inhoud van de nieuwe regeling bevat en bij een wijzigingsbesluit de
    beschrijving van de wijzigingen van een RegelingVersie naar een nieuwe
    RegelingVersie bevat. In het geval van een initieel besluit moet het element
    RegelingKlassiek zijn opgebouwd conform de specificaties voor het
    regelingmodel RegelingKlassiek die in paragraaf 4.3.3.2 zijn vastgelegd en
    aan de specificaties voor de Artikelstructuur die zijn beschreven in
    paragraaf 5.2. Dit is ook het onderdeel dat wordt geannoteerd met
    IMOW-objecten. Dit is beschreven in hoofdstuk 7. In het geval van een
    wijzigingsbesluit moet het element RegelingKlassiek zijn opgebouwd conform
    de specificaties voor RegelingKlassiek als onderdeel van een
    wijzigingsbesluit die in paragraaf 4.3.3.3 zijn vastgelegd.

3.  **Sluiting**: de afsluiting van het Besluit. Hier staat vaak de datum waarop
    het bestuursorgaan het besluit heeft genomen. Ook staan hier de namen en
    dergelijke van de personen die namens het bestuursorgaan het besluit hebben
    ondertekend.

4.  **Bijlage**: het gaat hier om een Bijlage bij het Besluit; een bijlage die
    het nemen van het besluit onderbouwt. Er kunnen zoveel bijlagen bij het
    Besluit worden gevoegd als nodig is. Voorbeelden van dit soort bijlagen zijn
    rapportages van akoestisch onderzoek en milieueffectrapportages. Bijlagen
    bij het Besluit worden alleen bekendgemaakt en niet geconsolideerd. Deze
    bijlagen zijn dus wel te vinden op officielebekendmakingen.nl, maar niet in
    de regelingenbank op overheid.nl en niet in DSO-LV.  
    Bijlagen worden gepubliceerd als onderdeel van de tekst in STOP-XML of als
    document-informatieobject. Als de bijlage onderdeel is van de tekst in
    STOP-XML, staat de inhoud in een of meer Divisieteksten, die desgewenst
    hiërarchisch kunnen worden gestructureerd in Divisies. Deze elementen van de
    Vrijetekststructuur en hun specificaties zijn beschreven in paragraaf 5.3.
    Een bijlage die niet in XML via het STOP-model gecodeerd kan worden, wordt
    gepubliceerd als document-informatieobject, (vooralsnog) in PDF-formaat. Een
    beschrijving van beide publicatiemogelijkheden voor bijlagen staat in
    paragraaf 5.4. Een Bijlage wordt niet geannoteerd met IMOW-objecten. Een
    Bijlage kan worden afgesloten met het element Sluiting. Van die mogelijkheid
    zal naar verwachting niet vaak gebruik gemaakt worden.

5.  **Toelichting**: het gaat hier om een Toelichting bij het Besluit. STOP
    maakt het mogelijk om een Toelichting onder te verdelen in een algemene
    toelichting en een artikelsgewijze toelichting. Dat zo’n onderverdeling in
    een toelichting op het *besluit* tot vaststelling of wijziging van een
    omgevingsdocument voorkomt, ligt niet erg voor de hand. Daarom wordt deze
    mogelijkheid hier niet verder besproken. Mocht dat onderscheid toch
    wenselijk zijn, dan wordt verwezen naar paragraaf 4.3.2.2, waarin het
    element Toelichting bij de Regeling wordt besproken. De daadwerkelijke
    inhoud van een Toelichting staat in een of meer Divisieteksten, die
    desgewenst hiërarchisch kunnen worden gestructureerd in Divisies. Deze
    elementen van de Vrijetekststructuur en hun specificaties zijn beschreven in
    paragraaf 5.3. Een Toelichting wordt niet geannoteerd met IMOW-objecten. Een
    Toelichting op het Besluit wordt alleen bekendgemaakt en niet
    geconsolideerd. Deze Toelichting is dus wel te vinden op
    officielebekendmakingen.nl, maar niet in de regelingenbank op overheid.nl en
    niet in DSO-LV.

6.  **ArtikelgewijzeToelichting**: het gaat hier om een
    ArtikelgewijzeToelichting bij het Besluit, dus een toelichting op de
    Artikelen en Wijzigartikelen in het Lichaam van het Besluit. STOP maakt het
    mogelijk om een ArtikelgewijzeToelichting bij het Besluit te voegen. Het
    ligt echter minder voor de hand om dat te doen bij een besluit tot
    vaststelling of wijziging van een omgevingsdocument. Daarom zijn in de norm
    in paragraaf 4.3.3.1.1 de subelementen van de ArtikelgewijzeToelichting niet
    opgenomen en wordt er in deze paragraaf geen nadere toelichting op gegeven.
    Voor het geval dat het toch wenselijk is om een ArtikelgewijzeToelichting
    bij het Besluit te voegen, wordt verwezen naar paragraaf 4.3.2.2 waarin voor
    de Regeling het element ArtikelgewijzeToelichting is gespecificeerd en
    toegelicht. Die specificaties gelden ook voor de ArtikelgewijzeToelichting
    bij het Besluit. Een ArtikelgewijzeToelichting wordt niet geannoteerd met
    IMOW-objecten. Een ArtikelgewijzeToelichting op het Besluit wordt alleen
    bekendgemaakt en niet geconsolideerd. Deze ArtikelgewijzeToelichting is dus
    wel te vinden op officielebekendmakingen.nl, maar niet in de regelingenbank
    op overheid.nl en niet in DSO-LV.

7.  **Motivering**: dit is de motivering oftewel de inhoudelijke onderbouwing
    van het Besluit. In de motivering kan bijvoorbeeld worden verwezen naar
    relevant beleid van het eigen dan wel een ander bevoegd gezag. Ook kan
    worden gemotiveerd hoe het besluit bijdraagt aan het bereiken van de doelen
    van de Omgevingswet. In het geval van een wijzigingsbesluit wordt in dit
    deel onder andere beschreven op welke onderdelen de AMvB/MR wordt aangepast
    en waarom. De inhoud van een Motivering staat in een of meer Divisieteksten,
    die desgewenst hiërarchisch kunnen worden gestructureerd in Divisies. Deze
    elementen van de Vrijetekststructuur en hun specificaties zijn beschreven in
    paragraaf 5.3. De Motivering kan worden afgesloten met het element Sluiting.
    Dat dat bij een omgevingsdocument daadwerkelijk gebeurt, ligt niet voor de
    hand. Daarom wordt de Sluiting niet nader toegelicht. Ter ondersteuning van
    de motivering kunnen een of meer Bijlagen, bijvoorbeeld in de vorm van
    bijlagen met onderzoeksgegevens en bescheiden, worden toegevoegd. Indien dat
    gebeurt, gelden daarvoor dezelfde specificaties als voor het ‘hoofdelement’
    Bijlage; zie ook de toelichting bij nr. 5. Een Motivering wordt niet
    geannoteerd met IMOW-objecten. Een Motivering wordt alleen bekendgemaakt en
    niet geconsolideerd. De Motivering is dus wel te vinden op
    officielebekendmakingen.nl, maar niet in de regelingenbank op overheid.nl en
    niet in DSO-LV.

8.  **Inhoudsopgave**: STOP maakt het mogelijk dat aan een Besluit een
    Inhoudsopgave wordt toegevoegd. Dat dat bij een omgevingsdocument
    daadwerkelijk gebeurt, ligt niet voor de hand. Daarom zijn in de norm in
    paragraaf 4.3.3.1.1 de subelementen van de Inhoudsopgave niet opgenomen en
    wordt dit element niet nader toegelicht.

Veel van de hiervoor besproken elementen moeten worden voorzien van een Kop.
Voor de Kop zijn de Kopelementen Label, Nummer en Opschrift beschikbaar. Label
is de aanduiding van het type tekstelement, zoals Hoofdstuk, Paragraaf of
Artikel. Opschrift is de titel van het tekstelement, die aangeeft waar de tekst
over gaat. Voor de Koppen buiten het Lichaam van WijzigBijlage/RegelingKlassiek
gelden *niet* de voorschriften voor Koppen van paragraaf 5.2.2.1.1.

In de schema’s van STOP komt in een aantal hoofd- en subelementen het element
InleidendeTekst -bedoeld voor niet-juridische contextinformatie- voor. In de
STOP-documentatie wordt het gebruik van dit element ontraden. Daarom is dit
element hier niet opgenomen.

##### RegelingKlassiek als model voor de initiële en de geconsolideerde versie van de Regeling

RegelingKlassiek heeft twee verschijningsvormen:

-   RegelingKlassiek als model voor een regeling conform het klassieke model,
    dat geldt voor de initiële regeling en de geconsolideerde versie van de
    klassieke regeling;

-   RegelingKlassiek als onderdeel van een BesluitKlassiek in het geval van een
    wijzigingsbesluit waarmee een klassieke regeling wordt gewijzigd.

Deze toepassingen leiden tot twee enigszins uiteenlopende verschijningsvormen.
Omwille van de overzichtelijkheid zijn ze in twee afzonderlijke paragrafen
beschreven. In paragraaf 4.3.3.3 wordt beschreven hoe RegelingKlassiek moet
worden toegepast als het onderdeel is van een wijzigingsbesluit. De onderhavige
paragraaf beschrijft RegelingKlassiek als model voor een (initiële of
geconsolideerde) regeling conform het klassieke model.

In paragraaf 4.3.3.2.1 is de norm vastgelegd voor het model RegelingKlassiek als
model voor een regeling conform het klassieke model. Dit is het model dat geldt
voor zowel de initiële regeling als voor de geconsolideerde versie van de
klassieke regeling. Beschreven wordt welke elementen moeten respectievelijk
mogen worden gebruikt en hoe vaak kunnen ze voorkomen. Paragraaf 4.3.3.2.2 geeft
een toelichting op de elementen van de Regeling.

Opgemerkt wordt dat de STOP-modellen voor Besluit en Regeling XML-modellen zijn.
Met de in de volgende paragrafen genoemde elementen worden dus
(STOP-)XML-elementen bedoeld.

Omwille van de leesbaarheid en herkenbaarheid zijn de namen van de
‘hoofdelementen’ vetgedrukt en die van de ‘subelementen’ schuingedrukt. De
‘hoofdelementen’ zijn genummerd om er in de toelichting en het voorbeeld in de
volgende paragrafen naar te kunnen verwijzen.

###### Norm

Wanneer voor omgevingsdocumenten met Artikelstructuur gekozen wordt voor het
klassieke model is het eindresultaat een (geconsolideerde) Regeling die is
opgebouwd overeenkomstig het model RegelingKlassiek. Dit model wordt uitsluitend
door het Rijk gebruikt. RegelingKlassiek bevat de volgende elementen:

1.  **RegelingOpschrift**: STOP-element dat de officiële titel van de Regeling,
    oftewel het omgevingsdocument, bevat. Verplicht element. Komt 1 keer voor.

2.  **Aanhef**: STOP-element dat een blok tekst aan het begin van een klassieke
    Regeling bevat. Optioneel element. Komt 0 of 1 keer voor.

3.  **Lichaam**: STOP-element dat de inhoud, oftewel de artikelen, van de
    (initiële of geconsolideerde) Regeling van het omgevingsdocument bevat.
    Verplicht element. Komt 1 keer voor[^3]. De artikelen moeten voldoen aan de
    specificaties voor de Artikelstructuur in paragraaf 5.2. Bestaat uit de
    volgende elementen:

    [^3]: Het Lichaam is het belangrijkste onderdeel van de Regeling. Zie
    daarvoor de toelichting in de volgende paragraaf en vooral de beschrijving
    van de Artikelstructuur in paragraaf 5.2. Dit is het deel dat wordt
    geannoteerd met OW-objecten, zie daarvoor hoofdstuk 7

    -   *Artikel*: STOP-element dat een regulier artikel bevat. Verplicht
        element. Komt ten minste 1 keer voor. In de reguliere artikelen staat de
        inhoud van de initiële en geconsolideerde Regeling van het
        omgevingsdocument. De artikelen moeten voldoen aan de specificaties voor
        de Artikelstructuur in paragraaf 5.2.  
        Ieder Artikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   Verplichte keuze tussen Lid en Inhoud.

    -   *WijzigArtikel*: STOP-element dat in deze vorm van RegelingKlassiek kan
        worden gebruikt voor de beschrijving van wat wordt gewijzigd in andere
        Regelingen. Optioneel element. Komt zo vaak voor als gewenst. Een
        WijzigArtikel kan worden onderverdeeld in WijzigLeden. Dat kan alleen
        wanneer meerdere wijzigingen in dezelfde (andere) Regeling worden
        aangebracht en iedere wijziging een eigen inwerkingtredingsdatum heeft.
        Iedere wijziging-inwerkingtredingsdatum-combinatie kan dan in een eigen
        WijzigLid worden ondergebracht.  
        Ieder WijzigArtikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   *Wat*: STOP-element dat een tekstuele omschrijving van de wijziging
            bevat;

        -   *RegelingMutatie*: STOP-element dat de wijzigingen tussen twee
            RegelingVersies in was-wordt oftewel renvooiweergave bevat.
            Verplicht element. Komt 1 keer voor.  
            Per onderdeel moet een keuze gemaakt worden tussen:

            -   VoegToe: element dat aangeeft dat een tekstonderdeel aan een
                bestaande Regeling wordt toegevoegd, op welke plaats en op welke
                wijze;

            -   Vervang: element dat aangeeft dat het onderdeel een
                tekstonderdeel in een bestaande Regeling vervangt;

            -   VervangKop: element dat aangeeft dat (de tekstuele inhoud van)
                een Kop wordt gewijzigd;

            -   Verwijder: element dat aangeeft dat een tekstonderdeel uit een
                bestaande Regeling wordt verwijderd.

4.  **Sluiting**: STOP-element dat de klassieke Regeling afsluit. Optioneel
    element. Komt 0 of 1 keer voor. De tekst van de Sluiting staat in een of
    meer reguliere Alinea’s. Ook kan gebruik gemaakt worden van de optionele
    elementen Slotformulering, Dagtekening en Ondertekening.

5.  **Bijlage**: STOP-element dat een bijlage (in dit geval bij de Regeling)
    bevat. Optioneel element. Komt zo vaak voor als gewenst. Een bijlage die
    onderdeel is van de Regeling wordt geconsolideerd.  
    Voor een Bijlage wordt een keuze gemaakt tussen een bijlage als onderdeel
    van de tekst in STOP-XML of een bijlage als document-informatieobject. Een
    bijlage als document-informatieobject heeft de vorm van een PDF-document en
    moet voldoen aan de eisen van PDF/A-1a of PDF/A-2a. Een Bijlage die in
    STOP-XML wordt opgesteld, bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze elementen komt 0 of 1 keer voor. Optioneel kan
        het element Subtitel worden toegevoegd.

    -   *Gereserveerd*: leeg STOP-element waarmee bij weergave op overheid.nl en
        in DSO-LV de tekst ‘Gereserveerd’ wordt gegenereerd. Optioneel element.
        Komt 0 of 1 keer voor. Indien in een Bijlage het element Gereserveerd
        wordt gebruikt mag in die Bijlage geen van de elementen Vervallen,
        Divisie en Divisietekst voorkomen.

    -   *Vervallen*: leeg STOP-element waarmee bij weergave op overheid.nl en in
        DSO-LV de tekst ‘Vervallen’ wordt gegenereerd. Geeft aan dat de Bijlage
        de status ‘vervallen’ heeft; het is niet langer juridisch geldig en
        heeft geen inhoud meer. Optioneel element. Komt 0 of 1 keer voor. Indien
        in een Bijlage het element Vervallen wordt gebruikt mag in die Bijlage
        geen van de elementen Gereserveerd, Divisie en Divisietekst voorkomen.

    -   De inhoud van de Bijlage, opgebouwd met *Divisie* (optioneel element) en
        *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Bijlage afsluit. Optioneel element. Komt
        0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

6.  **Toelichting**: STOP-element dat de toelichting op de Regeling bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend algemeen van aard is én voor een toelichting
    die zowel een algemeen deel als een artikelsgewijs deel heeft.  
    Een Toelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   In het geval van een toelichting die zowel een algemeen deel als een
        artikelsgewijs deel heeft, dan wel in het geval van een toelichting die
        alleen een algemeen deel bevat waarbij de opsteller machineleesbaar wil
        maken dat sprake is van een toelichting van algemene aard:

        -   *AlgemeneToelichting*: STOP-element dat de algemene toelichting
            bevat. Verplicht element. Komt 1 keer voor.  
            Een AlgemeneToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de AlgemeneToelichting, opgebouwd met *Divisie*
                (optioneel element) en *Divisietekst* (verplicht element).
                Divisie en Divisietekst moeten voldoen aan de specificaties voor
                de Vrijetekststructuur in paragraaf 5.3.

        -   *ArtikelgewijzeToelichting*: STOP-element dat de artikelsgewijze
            toelichting bevat. Optioneel element. Komt 0 of 1 keer voor. Op dit
            niveau alleen te gebruiken in een toelichting die zowel een algemeen
            deel als een artikelsgewijs deel heeft.  
            Een ArtikelgewijzeToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de ArtikelgewijzeToelichting, opgebouwd met
                *Divisie* (optioneel element) en *Divisietekst* (verplicht
                element). Divisie en Divisietekst moeten voldoen aan de
                specificaties voor de Vrijetekststructuur in paragraaf 5.3.

    -   In het geval van een toelichting die uitsluitend algemeen van aard is en
        de opsteller niet machineleesbaar wil maken dat sprake is van een
        toelichting van algemene aard:  
        De inhoud van de Toelichting, opgebouwd met *Divisie* (optioneel
        element) en *Divisietekst* (verplicht element). Divisie en Divisietekst
        moeten voldoen aan de specificaties voor de Vrijetekststructuur in
        paragraaf 5.3.

    -   *Sluiting*: STOP-element dat de Toelichting afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de
        Toelichting) bevat. Optioneel element. Komt zo vaak voor als gewenst.
        Een bijlage bij de Toelichting wordt niet geconsolideerd.

7.  **ArtikelgewijzeToelichting**: STOP-element dat de artikelsgewijze
    toelichting, oftewel de toelichting op de artikelen in de Regeling, bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend een toelichting op de artikelen in de
    regeling is.  
    Een ArtikelgewijzeToelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de ArtikelgewijzeToelichting, opgebouwd met *Divisie*
        (optioneel element) en *Divisietekst* (verplicht element). Divisie en
        Divisietekst moeten voldoen aan de specificaties voor de
        Vrijetekststructuur in paragraaf 5.3.

###### Toelichting

Als een bestuursorgaan van het Rijk heeft gekozen voor het klassieke model voor
Regeling en Besluit, is RegelingKlassiek het model dat het bevoegd gezag moet
gebruiken als het een nieuw, initieel omgevingsdocument met Artikelstructuur
instelt. RegelingKlassiek is ook het model voor de geconsolideerde regeling van
zo’n omgevingsdocument. In het geval van een initieel besluit heeft het element
RegelingKlassiek in het BesluitKlassiek dezelfde vorm als het in deze paragraaf
beschreven model RegelingKlassiek voor de initiële en geconsolideerde regeling.

In deze paragraaf worden de elementen toegelicht die moeten respectievelijk
kunnen voorkomen in een initiële en geconsolideerde Regeling overeenkomstig het
model RegelingKlassiek. Daarbij wordt de nummering van paragraaf 4.3.3.2.1
gevolgd. In die paragraaf is van ieder element aangegeven of het moet
(verplicht) of mag (optioneel) voorkomen; dat wordt in deze toelichting niet
herhaald. De ‘hoofdelementen’ zijn weer vetgedrukt en de ‘subelementen’
schuingedrukt.

1.  **RegelingOpschrift**: de officiële titel van de Regeling. Bijvoorbeeld:
    “Regeling van de Minister voor Milieu en Wonen, de Staatssecretaris van
    Defensie, de Minister van Economische Zaken en Klimaat, de Minister van
    Infrastructuur en Waterstaat, de Minister van Landbouw, Natuur en
    Voedselkwaliteit en de Minister van Onderwijs, Cultuur en Wetenschap van 21
    november 2019, houdende regels over het beschermen en benutten van de
    fysieke leefomgeving (Omgevingsregeling)”.

2.  **Aanhef**: blok tekst aan het begin van de (klassieke) Regeling. Hierin
    kunnen bijvoorbeeld de overwegingen van het bestuursorgaan staan, die
    voorafgaan aan het daadwerkelijke besluit.

3.  **Lichaam**: het element dat primair de artikelen met de inhoud van het
    omgevingsdocument bevat. Voor de inhoud van het Lichaam gelden de
    specificaties voor de Artikelstructuur die zijn beschreven in paragraaf 5.2.
    Dit is het onderdeel dat wordt geannoteerd met de IMOW-objecten die zijn
    beschreven in hoofdstuk 7. Wanneer tegelijk met het instellen van de
    initiële regeling ook wijzigingen in andere regelingen worden aangebracht,
    wordt voor die wijzigingen het element WijzigArtikel gebruikt.

4.  **Sluiting**: de afsluiting van de Regeling. Anders dan in het compacte
    model kunnen in het klassieke model zowel Besluit als Regeling een Sluiting
    hebben.

5.  **Bijlage**: het gaat hier om een Bijlage bij de Regeling. Dit is een
    bijlage die informatie bevat die onderdeel is van het omgevingsdocument maar
    om redenen van leesbaarheid en/of vormgeving (denk aan lange lijsten en
    complexe tabellen) niet goed in de artikelen van het Lichaam van de Regeling
    kunnen worden opgenomen. Er kunnen zoveel bijlagen bij de Regeling worden
    gevoegd als nodig is. Een voorbeeld is de bijlage met verwijzingen naar de
    (elders gepubliceerde) GIO’s. Bijlagen bij de Regeling worden bekendgemaakt
    én geconsolideerd. Deze bijlagen zijn dus zowel te vinden op
    officielebekendmakingen.nl als in de regelingenbank op overheid.nl en in
    DSO-LV.  
    Bijlagen worden gepubliceerd als onderdeel van de tekst in STOP-XML of als
    document-informatieobject. Als de bijlage onderdeel is van de tekst in
    STOP-XML, staat de inhoud in een of meer Divisieteksten, die desgewenst
    hiërarchisch kunnen worden gestructureerd in Divisies. Deze elementen van de
    Vrijetekststructuur en hun specificaties zijn beschreven in paragraaf 5.3.
    Een bijlage die niet in XML via het STOP-model gecodeerd kan worden, wordt
    gepubliceerd als document-informatieobject, (vooralsnog) in PDF-formaat. Een
    beschrijving van beide publicatiemogelijkheden voor bijlagen staat in
    paragraaf 5.4.  
    In een Bijlage kan het element Gereserveerd worden gebruikt. Dit element
    maakt het mogelijk om alvast een structuur neer te zetten die is voorbereid
    op toekomstige aanvullingen. Het is een leeg element waarmee bij weergave op
    overheid.nl en in DSO-LV de tekst ‘Gereserveerd’ wordt gegenereerd. Het
    bevoegd gezag kan het element niet zelf vullen met eigen tekst. Met latere
    wijzigingsbesluiten kan het element Gereserveerd worden vervangen door een
    structuurelement met daadwerkelijke inhoud.  
    Wanneer een bijlage vervalt kan in het element Bijlage het element Vervallen
    worden opgenomen. Op deze manier blijft zichtbaar dat er een bijlage was en
    dat die later is vervallen. Het voordeel daarvan is dat in de wetstechnische
    informatie de historie van het element kan worden teruggevonden. Een andere
    mogelijkheid bij het vervallen van een bijlage is om het element Bijlage met
    een wijzigingsbesluit te verwijderen. Dan is het element niet langer
    zichtbaar en is er ook geen wetstechnische informatie meer.  
    Een Bijlage kan worden afgesloten met het element Sluiting. Van die
    mogelijkheid zal naar verwachting niet vaak gebruik gemaakt worden. Een
    Bijlage wordt niet geannoteerd met IMOW-objecten.

6.  **Toelichting**: de Toelichting op de Regeling. STOP biedt voor
    toelichtingen een aantal keuzemogelijkheden:

    -   De eerste keuze is die tussen de ‘hoofdelementen’ Toelichting en
        ArtikelgewijzeToelichting:

        -   Toelichting: kies voor het ‘hoofdelement’ Toelichting als er alleen
            een algemene toelichting is of als de toelichting zowel een algemeen
            deel als een artikelsgewijs deel heeft.

        -   ArtikelgewijzeToelichting: kies het ‘hoofdelement’
            ArtikelgewijzeToelichting als er bij de Regeling alleen een
            artikelsgewijze toelichting is. Dit ‘hoofdelement’ wordt hierna
            beschreven, zie nr. 5.

    -   Wanneer is gekozen voor het ‘hoofdelement’ Toelichting is er een
        vervolgkeuze:

        -   Er is alleen een algemene toelichting  
            In dit geval is er nog een keuze tussen:

            -   Een meer gestructureerde opzet  
                Deze opzet wordt gekozen wanneer de opsteller machineleesbaar
                wil maken dat sprake is van een toelichting van algemene aard.
                Dan wordt, binnen het element Toelichting, het element
                AlgemeneToelichting toegevoegd. Binnen dit element staat de
                inhoud van de toelichting in een of meer Divisieteksten, die
                desgewenst hiërarchisch kunnen worden gestructureerd in
                Divisies.

            -   Een vrijere opzet  
                Deze opzet wordt gekozen wanneer de opsteller het niet
                noodzakelijk vindt dat machineleesbaar is dat sprake is van een
                toelichting van algemene aard. In dat geval plaatst de opsteller
                de inhoud van de toelichting in een of meer Divisieteksten
                rechtstreeks onder het element Toelichting. De Divisieteksten
                kunnen desgewenst hiërarchisch worden gestructureerd in
                Divisies.

        -   De toelichting heeft zowel een algemeen deel als een artikelsgewijs
            deel  
            Voor dit type toelichting moeten de elementen AlgemeneToelichting en
            ArtikelgewijzeToelichting worden gebruikt. Binnen die elementen
            staat de inhoud van de betreffende toelichting in een of meer
            Divisieteksten, die desgewenst hiërarchisch kunnen worden
            gestructureerd in Divisies.

            Let op dat de hier besproken algemene toelichting een algemene
            toelichting geeft op de hele regeling en niet op een besluit. In
            deze algemene toelichting kan bijvoorbeeld een beschouwing worden
            gegeven over de gehanteerde sturingsfilosofie en over de visie van
            het bestuursorgaan op de AMvB/MR (globaal, gedetailleerd, wijze
            waarop invulling is gegeven aan de beleidsvrijheid etc.). Deze
            algemene toelichting is dus niet de plek voor een toelichting op een
            concreet (wijzigings)besluit. In DSO-LV is de algemene toelichting
            aan het hele regelingsgebied gekoppeld. Het is niet mogelijk om
            onderdelen van de toelichting te koppelen aan specifieke locaties,
            bijvoorbeeld om een toelichting te geven op een concrete
            ontwikkeling.  
            Een Toelichting kan worden afgesloten met het element Sluiting. Van
            die mogelijkheid zal naar verwachting niet vaak gebruik gemaakt
            worden.  
            Een Toelichting bij de Regeling wordt bekendgemaakt én
            geconsolideerd. Deze toelichting is dus zowel te vinden op
            officielebekendmakingen.nl als in de regelingenbank op overheid.nl
            en in DSO-LV. Een Toelichting wordt niet geannoteerd met
            IMOW-objecten.

7.  **ArtikelgewijzeToelichting**: het gaat hier om een
    ArtikelgewijzeToelichting bij de Regeling. Dit element moet worden gebruikt
    als er bij de Regeling alleen een artikelsgewijze toelichting is. Zie ook de
    beschrijving van de eerste keuzemogelijkheid bij nr. 4. Binnen het element
    ArtikelgewijzeToelichting staat de inhoud van de artikelsgewijze toelichting
    in een of meer Divisieteksten, die desgewenst hiërarchisch kunnen worden
    gestructureerd in Divisies.  
    De ArtikelgewijzeToelichting bij de Regeling wordt bekendgemaakt én
    geconsolideerd. Deze artikelsgewijze toelichting is dus zowel te vinden op
    officielebekendmakingen.nl als in de regelingenbank op overheid.nl en in
    DSO-LV. Een ArtikelgewijzeToelichting wordt niet geannoteerd met
    IMOW-objecten.

Veel van de hiervoor besproken elementen moeten worden voorzien van een Kop.
Voor de Kop zijn de Kopelementen Label, Nummer en Opschrift beschikbaar. Label
is de aanduiding van het type tekstelement, zoals Hoofdstuk, Paragraaf of
Artikel. Opschrift is de titel van het tekstelement, die aangeeft waar de tekst
over gaat. Voor de Koppen in het Lichaam van de Regeling van omgevingsdocumenten
met Artikelstructuur gelden extra eisen, die zijn beschreven in paragraaf
5.2.2.1.1.

In de schema’s van STOP komt in een aantal hoofd- en subelementen het element
InleidendeTekst -bedoeld voor niet-juridische contextinformatie- voor. In de
STOP-documentatie wordt het gebruik van dit element ontraden. Daarom is dit
element hier niet opgenomen.

##### RegelingKlassiek als onderdeel van een wijzigingsbesluit

RegelingKlassiek heeft twee verschijningsvormen:

-   RegelingKlassiek als model voor een regeling conform het klassieke model,
    dat geldt voor de initiële regeling en de geconsolideerde versie van de
    klassieke regeling;

-   RegelingKlassiek als onderdeel van een BesluitKlassiek in het geval van een
    wijzigingsbesluit waarmee een klassieke regeling wordt gewijzigd.

Deze toepassingen leiden tot twee enigszins uiteenlopende verschijningsvormen.
Omwille van de overzichtelijkheid zijn ze in twee afzonderlijke paragrafen
beschreven. In paragraaf 4.3.3.2 wordt is RegelingKlassiek als model voor een
(initiële of geconsolideerde) regeling conform het klassieke model beschreven.
De onderhavige paragraaf beschrijft hoe RegelingKlassiek moet worden toegepast
als het onderdeel is van een wijzigingsbesluit.

In paragraaf 4.3.3.3.1 is de norm voor het model RegelingKlassiek als onderdeel
van een wijzigingsbesluit vastgelegd: welke elementen moeten respectievelijk
mogen worden gebruikt en hoe vaak kunnen ze voorkomen. Paragraaf 4.3.3.3.2 geeft
daar een toelichting op.

Opgemerkt wordt dat de STOP-modellen voor Besluit en Regeling XML-modellen zijn.
Met de in de volgende paragrafen genoemde elementen worden dus
(STOP-)XML-elementen bedoeld.

Omwille van de leesbaarheid en herkenbaarheid zijn de namen van de
‘hoofdelementen’ vetgedrukt en die van de ‘subelementen’ schuingedrukt. De
‘hoofdelementen’ zijn genummerd om er in de toelichting en het voorbeeld in de
volgende paragrafen naar te kunnen verwijzen.

###### Norm

Wanneer een omgevingsdocument met Artikelstructuur dat is opgebouwd conform het
klassieke model wordt gewijzigd, worden die wijzigingen opgenomen in het element
RegelingKlassiek in het Besluit. In dat geval bevat RegelingKlassiek de volgende
elementen:

1.  **RegelingOpschrift**: STOP-element dat de officiële titel van de Regeling,
    oftewel het omgevingsdocument, bevat. Verplicht element. Komt 1 keer voor.

2.  **Aanhef**: STOP-element dat een blok tekst aan het begin van een klassieke
    Regeling bevat. Optioneel element. Komt 0 of 1 keer voor.

3.  **Lichaam**: STOP-element dat in RegelingKlassiek als onderdeel van een
    wijzigingsbesluit primair beschrijft wat het bestuursorgaan wijzigt.
    Verplicht element. Komt 1 keer voor. Bestaat uit de volgende elementen:

    -   *WijzigArtikel* (eventueel onderverdeeld in WijzigLeden): STOP-element
        dat beschrijft wat wordt gewijzigd. Verplicht element. Komt ten minste 1
        keer voor. Een WijzigArtikel kan worden onderverdeeld in WijzigLeden.
        Dat kan alleen wanneer in dezelfde Regeling meerdere wijzigingen worden
        aangebracht en iedere wijziging een eigen inwerkingtredingsdatum heeft.
        Iedere wijziging-inwerkingtredingsdatum-combinatie kan dan in een eigen
        WijzigLid worden ondergebracht.  
        Ieder WijzigArtikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   *Wat*: STOP-element dat een tekstuele omschrijving van de wijziging
            bevat;

        -   *RegelingMutatie*: STOP-element dat de wijzigingen tussen twee
            RegelingVersies in was-wordt oftewel renvooiweergave bevat.
            Verplicht element. Komt ten minste 1 keer voor.  
            Per onderdeel moet een keuze gemaakt worden tussen:

            -   VoegToe: element dat aangeeft dat een tekstonderdeel aan een
                bestaande Regeling wordt toegevoegd, op welke plaats en op welke
                wijze;

            -   Vervang: element dat aangeeft dat het onderdeel een
                tekstonderdeel in een bestaande Regeling vervangt;

            -   VervangKop: element dat aangeeft dat (de tekstuele inhoud van)
                een Kop wordt gewijzigd;

            -   Verwijder: element dat aangeeft dat een tekstonderdeel uit een
                bestaande Regeling wordt verwijderd.

    -   *Artikel*: STOP-element dat een regulier artikel bevat. Verplicht
        element. Komt ten minste 1 keer voor.  
        Ieder Artikel moet de volgende onderdelen bevatten:

        -   *Kop*: STOP-element dat de Kop bevat. Verplicht element. Komt 1 keer
            voor. Bevat ten minste één van de Kopelementen Label, Nummer en
            Opschrift; ieder van deze onderdelen komt 0 of 1 keer voor.

        -   Verplichte keuze tussen Lid en Inhoud.

4.  **Sluiting**: STOP-element dat de klassieke Regeling afsluit. Optioneel
    element. Komt 0 of 1 keer voor. De tekst van de Sluiting staat in een of
    meer reguliere Alinea’s. Ook kan gebruik gemaakt worden van de optionele
    elementen Slotformulering, Dagtekening en Ondertekening.

5.  **Bijlage**: STOP-element dat een bijlage (in dit geval bij de Regeling)
    bevat. Optioneel element. Komt zo vaak voor als gewenst. Een bijlage die
    onderdeel is van de Regeling wordt geconsolideerd.  
    Voor een Bijlage wordt een keuze gemaakt tussen een bijlage als onderdeel
    van de tekst in STOP-XML of een bijlage als document-informatieobject. Een
    bijlage als document-informatieobject heeft de vorm van een PDF-document en
    moet voldoen aan de eisen van PDF/A-1a of PDF/A-2a. Een Bijlage die in
    STOP-XML wordt opgesteld, bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze elementen komt 0 of 1 keer voor. Optioneel kan
        het element Subtitel worden toegevoegd.

    -   *Gereserveerd*: leeg STOP-element waarmee bij weergave op overheid.nl en
        in DSO-LV de tekst ‘Gereserveerd’ wordt gegenereerd. Optioneel element.
        Komt 0 of 1 keer voor. Indien in een Bijlage het element Gereserveerd
        wordt gebruikt mag in die Bijlage geen van de elementen Vervallen,
        Divisie en Divisietekst voorkomen.

    -   *Vervallen*: leeg STOP-element waarmee bij weergave op overheid.nl en in
        DSO-LV de tekst ‘Vervallen’ wordt gegenereerd. Geeft aan dat de Bijlage
        de status ‘vervallen’ heeft; het is niet langer juridisch geldig en
        heeft geen inhoud meer. Optioneel element. Komt 0 of 1 keer voor. Indien
        in een Bijlage het element Vervallen wordt gebruikt mag in die Bijlage
        geen van de elementen Gereserveerd, Divisie en Divisietekst voorkomen.

    -   De inhoud van de Bijlage, opgebouwd met *Divisie* (optioneel element) en
        *Divisietekst* (verplicht element). Divisie en Divisietekst moeten
        voldoen aan de specificaties voor de Vrijetekststructuur in paragraaf
        5.3.

    -   *Sluiting*: STOP-element dat de Bijlage afsluit. Optioneel element. Komt
        0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

6.  **Toelichting**: STOP-element dat de toelichting op de Regeling bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend algemeen van aard is én voor een toelichting
    die zowel een algemeen deel als een artikelsgewijs deel heeft.  
    Een Toelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   In het geval van een toelichting die zowel een algemeen deel als een
        artikelsgewijs deel heeft, dan wel in het geval van een toelichting die
        alleen een algemeen deel bevat waarbij de opsteller machineleesbaar wil
        maken dat sprake is van een toelichting van algemene aard:

        -   *AlgemeneToelichting*: STOP-element dat de algemene toelichting
            bevat. Verplicht element. Komt 1 keer voor.  
            Een AlgemeneToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de AlgemeneToelichting, opgebouwd met *Divisie*
                (optioneel element) en *Divisietekst* (verplicht element).
                Divisie en Divisietekst moeten voldoen aan de specificaties voor
                de Vrijetekststructuur in paragraaf 5.3.

        -   *ArtikelgewijzeToelichting*: STOP-element dat de artikelsgewijze
            toelichting bevat. Optioneel element. Komt 0 of 1 keer voor. Op dit
            niveau alleen te gebruiken in een toelichting die zowel een algemeen
            deel als een artikelsgewijs deel heeft.  
            Een ArtikelgewijzeToelichting bevat de volgende elementen:

            -   *Kop*: STOP-element dat de Kop bevat. Verplicht element. Komt 1
                keer voor. Bevat ten minste één van de Kopelementen Label,
                Nummer en Opschrift; ieder van deze onderdelen komt 0 of 1 keer
                voor. Optioneel kan het element Subtitel worden toegevoegd.

            -   De inhoud van de ArtikelgewijzeToelichting, opgebouwd met
                *Divisie* (optioneel element) en *Divisietekst* (verplicht
                element). Divisie en Divisietekst moeten voldoen aan de
                specificaties voor de Vrijetekststructuur in paragraaf 5.3.

    -   In het geval van een toelichting die uitsluitend algemeen van aard is en
        de opsteller niet machineleesbaar wil maken dat sprake is van een
        toelichting van algemene aard:  
        De inhoud van de Toelichting, opgebouwd met *Divisie* (optioneel
        element) en *Divisietekst* (verplicht element). Divisie en Divisietekst
        moeten voldoen aan de specificaties voor de Vrijetekststructuur in
        paragraaf 5.3.

    -   *Sluiting*: STOP-element dat de Toelichting afsluit. Optioneel element.
        Komt 0 of 1 keer voor. De tekst van de Sluiting staat in een of meer
        reguliere Alinea’s. Ook kan gebruik gemaakt worden van de optionele
        elementen Slotformulering, Dagtekening en Ondertekening.

    -   *Bijlage*: STOP-element dat een bijlage (in dit geval bij de
        Toelichting) bevat. Optioneel element. Komt zo vaak voor als gewenst.
        Een bijlage bij de Toelichting wordt niet geconsolideerd.

7.  **ArtikelgewijzeToelichting**: STOP-element dat de artikelsgewijze
    toelichting, oftewel de toelichting op de artikelen in de Regeling, bevat.
    Optioneel element. Komt 0 of 1 keer voor. Dit element wordt gebruikt voor
    een toelichting die uitsluitend een toelichting op de artikelen in de
    regeling is.  
    Een ArtikelgewijzeToelichting bevat de volgende elementen:

    -   *Kop*: STOP-element dat de Kop bevat. Verplicht element. Komt 1 keer
        voor. Bevat ten minste één van de Kopelementen Label, Nummer en
        Opschrift; ieder van deze onderdelen komt 0 of 1 keer voor. Optioneel
        kan het element Subtitel worden toegevoegd.

    -   De inhoud van de ArtikelgewijzeToelichting, opgebouwd met *Divisie*
        (optioneel element) en *Divisietekst* (verplicht element). Divisie en
        Divisietekst moeten voldoen aan de specificaties voor de
        Vrijetekststructuur in paragraaf 5.3.

###### Toelichting

Als een bestuursorgaan van het Rijk een omgevingsdocument met Artikelstructuur
dat is opgebouwd conform het klassieke model wijzigt, worden die wijzigingen
opgenomen in het element RegelingKlassiek in het Besluit. In dit geval heeft het
element RegelingKlassiek in het BesluitKlassiek een vorm die (deels) afwijkt van
het in de vorige paragraaf beschreven model RegelingKlassiek voor de initiële en
geconsolideerde regeling.

In deze paragraaf worden de elementen toegelicht die moeten respectievelijk
kunnen voorkomen in het element RegelingKlassiek in een BesluitKlassiek waarmee
een klassieke regeling wordt gewijzigd. Daarbij wordt de nummering van paragraaf
4.3.3.3.1 gevolgd. In die paragraaf is van ieder element aangegeven of het moet
(verplicht) of mag (optioneel) voorkomen; dat wordt in deze toelichting niet
herhaald. De ‘hoofdelementen’ zijn weer vetgedrukt en de ‘subelementen’
schuingedrukt.

1.  **RegelingOpschrift**: de officiële titel van de Regeling. Bijvoorbeeld:
    “Regeling van de Minister voor Milieu en Wonen, de Staatssecretaris van
    Defensie, de Minister van Economische Zaken en Klimaat, de Minister van
    Infrastructuur en Waterstaat, de Minister van Landbouw, Natuur en
    Voedselkwaliteit en de Minister van Onderwijs, Cultuur en Wetenschap van 21
    november 2019, houdende regels over het beschermen en benutten van de
    fysieke leefomgeving (Omgevingsregeling)”.

2.  **Aanhef**: blok tekst aan het begin van de (klassieke) Regeling. Hierin
    kunnen bijvoorbeeld de overwegingen van het bestuursorgaan staan, die
    voorafgaan aan het daadwerkelijke besluit.

3.  **Lichaam**: het element waarin is vastgelegd op welke wijze een klassieke
    regeling wordt gewijzigd. Het Lichaam van RegelingKlassiek als onderdeel van
    een (klassiek) wijzigingsbesluit bevat altijd ten minste één WijzigArtikel.
    In dit WijzigArtikel is in woorden beschreven dat en hoe de Regeling wordt
    gewijzigd; bijvoorbeeld: “De Omgevingsregeling wordt als volgt gewijzigd:”
    Naast die omschrijving bevat ieder WijzigArtikel een element
    RegelingMutatie. De RegelingMutatie bevat de wijzigingen van een
    RegelingVersie naar een nieuwe RegelingVersie in een was-wordt- oftewel
    renvooiweergave. Per te wijzigen onderdeel van de RegelingVersie wordt
    aangegeven of het wordt toegevoegd, vervangen, verwijderd of dat een Kop
    wordt gewijzigd. Onderdelen van de RegelingVersie die niet gewijzigd worden,
    worden niet opgenomen in de RegelingMutatie. Er wordt bijvoorbeeld
    aangegeven welke artikelen, leden en/of GIO’s geheel of gedeeltelijk worden
    toegevoegd, geschrapt, gewijzigd of vervangen door andere. Renvooiweergave
    betekent dat met visuele middelen wordt duidelijk gemaakt wat wordt
    toegevoegd of geschrapt. Voor de artikelen in het element RegelingMutatie
    die geconsolideerd worden in de Regeling gelden de specificaties voor de
    Artikelstructuur die zijn beschreven in paragraaf 5.2. Deze artikelen worden
    geannoteerd met de IMOW-objecten die zijn beschreven in hoofdstuk 7.  
    Rechtstreeks in het Lichaam moet ten minste één regulier Artikel voorkomen
    (dat niet een artikel binnen een RegelingMutatie is). Dit kan onder andere
    een artikel zijn waarin de datum van inwerkingtreding van het besluit wordt
    geregeld. Een regulier Artikel kan ook zelfstandige bepalingen bevatten.  
    Voor de WijzigArtikelen en de Artikelen rechtstreeks onder het Lichaam
    gelden de bepalingen over de Artikelstructuur van paragraaf 5.2 niet. Ze
    kunnen niet worden geannoteerd met de in hoofdstuk 7 beschreven annotaties
    met IMOW-objecten.

4.  **Sluiting**: de afsluiting van de Regeling. Anders dan in het compacte
    model kunnen in het klassieke model zowel Besluit als Regeling een Sluiting
    hebben.

5.  **Bijlage**: het gaat hier om een Bijlage bij de Regeling. Dit is een
    bijlage die informatie bevat die onderdeel is van het omgevingsdocument maar
    om redenen van leesbaarheid en/of vormgeving (denk aan lange lijsten en
    complexe tabellen) niet goed in de artikelen van het Lichaam van de Regeling
    kunnen worden opgenomen. Er kunnen zoveel bijlagen bij de Regeling worden
    gevoegd als nodig is. Een voorbeeld is de bijlage met verwijzingen naar de
    (elders gepubliceerde) geografische informatieobjecten. Bijlagen bij de
    Regeling worden bekendgemaakt én geconsolideerd. Deze bijlagen zijn dus
    zowel te vinden op officielebekendmakingen.nl als in de regelingenbank op
    overheid.nl en in DSO-LV.  
    Bijlagen worden gepubliceerd als onderdeel van de tekst in STOP-XML of als
    document-informatieobject. Als de bijlage onderdeel is van de tekst in
    STOP-XML, staat de inhoud in een of meer Divisieteksten, die desgewenst
    hiërarchisch kunnen worden gestructureerd in Divisies. Deze elementen van de
    Vrijetekststructuur en hun specificaties zijn beschreven in paragraaf . Een
    bijlage die niet in XML via het STOP-model gecodeerd kan worden, wordt
    gepubliceerd als document-informatieobject, (vooralsnog) in PDF-formaat. Een
    beschrijving van beide publicatiemogelijkheden voor bijlagen staat in
    paragraaf 5.4.  
    In een Bijlage kan het element Gereserveerd worden gebruikt. Dit element
    maakt het mogelijk om alvast een structuur neer te zetten die is voorbereid
    op toekomstige aanvullingen. Het is een leeg element waarmee bij weergave op
    overheid.nl en in DSO-LV de tekst ‘Gereserveerd’ wordt gegenereerd. Het
    bevoegd gezag kan het element niet zelf vullen met eigen tekst. Met latere
    wijzigingsbesluiten kan het element Gereserveerd worden vervangen door een
    structuurelement met daadwerkelijke inhoud.  
    Wanneer een bijlage vervalt kan in het element Bijlage het element Vervallen
    worden opgenomen. Op deze manier blijft zichtbaar dat er een bijlage was en
    dat die later is vervallen. Het voordeel daarvan is dat in de wetstechnische
    informatie de historie van het element kan worden teruggevonden. Een andere
    mogelijkheid bij het vervallen van een bijlage is om het element Bijlage met
    een wijzigingsbesluit te verwijderen. Dan is het element niet langer
    zichtbaar en is er ook geen wetstechnische informatie meer.  
    Een Bijlage kan worden afgesloten met het element Sluiting. Van die
    mogelijkheid zal naar verwachting niet vaak gebruik gemaakt worden. Een
    Bijlage wordt niet geannoteerd met IMOW-objecten.

6.  **Toelichting**: de Toelichting op de Regeling. STOP biedt voor
    toelichtingen een aantal keuzemogelijkheden:

    -   De eerste keuze is die tussen de ‘hoofdelementen’ Toelichting en
        ArtikelgewijzeToelichting:

        -   Toelichting: kies voor het ‘hoofdelement’ Toelichting als er alleen
            een algemene toelichting is of als de toelichting zowel een algemeen
            deel als een artikelsgewijs deel heeft.

        -   ArtikelgewijzeToelichting: kies het ‘hoofdelement’
            ArtikelgewijzeToelichting als er bij de Regeling alleen een
            artikelsgewijze toelichting is. Dit ‘hoofdelement’ wordt hierna
            beschreven, zie nr. 5.

    -   Wanneer is gekozen voor het ‘hoofdelement’ Toelichting is er een
        vervolgkeuze:

        -   Er is alleen een algemene toelichting  
            In dit geval is er nog een keuze tussen:

            -   Een meer gestructureerde opzet  
                Deze opzet wordt gekozen wanneer de opsteller machineleesbaar
                wil maken dat sprake is van een toelichting van algemene aard.
                Dan wordt, binnen het element Toelichting, het element
                AlgemeneToelichting toegevoegd. Binnen dit element staat de
                inhoud van de toelichting in een of meer Divisieteksten, die
                desgewenst hiërarchisch kunnen worden gestructureerd in
                Divisies.

            -   Een vrijere opzet  
                Deze opzet wordt gekozen wanneer de opsteller het niet
                noodzakelijk vindt dat machineleesbaar is dat sprake is van een
                toelichting van algemene aard. In dat geval plaatst de opsteller
                de inhoud van de toelichting in een of meer Divisieteksten
                rechtstreeks onder het element Toelichting. De Divisieteksten
                kunnen desgewenst hiërarchisch worden gestructureerd in
                Divisies.

        -   De toelichting heeft zowel een algemeen deel als een artikelsgewijs
            deel  
            Voor dit type toelichting moeten de elementen AlgemeneToelichting en
            ArtikelgewijzeToelichting worden gebruikt. Binnen die elementen
            staat de inhoud van de betreffende toelichting in een of meer
            Divisieteksten, die desgewenst hiërarchisch kunnen worden
            gestructureerd in Divisies.

            Let op dat de hier besproken algemene toelichting een algemene
            toelichting geeft op de hele regeling en niet op een besluit. In
            deze algemene toelichting kan bijvoorbeeld een beschouwing worden
            gegeven over de gehanteerde sturingsfilosofie en over de visie van
            het bestuursorgaan op de AMvB/MR (globaal, gedetailleerd, wijze
            waarop invulling is gegeven aan de beleidsvrijheid etc.). Deze
            algemene toelichting is dus niet de plek voor een toelichting op een
            concreet (wijzigings)besluit. In DSO-LV is de algemene toelichting
            aan het hele regelingsgebied gekoppeld. Het is niet mogelijk om
            onderdelen van de toelichting te koppelen aan specifieke locaties,
            bijvoorbeeld om een toelichting te geven op een concrete
            ontwikkeling.  
            Een Toelichting kan worden afgesloten met het element Sluiting. Van
            die mogelijkheid zal naar verwachting niet vaak gebruik gemaakt
            worden.  
            Een Toelichting bij de Regeling wordt bekendgemaakt én
            geconsolideerd. Deze toelichting is dus zowel te vinden op
            officielebekendmakingen.nl als in de regelingenbank op overheid.nl
            en in DSO-LV. Een Toelichting wordt niet geannoteerd met
            IMOW-objecten.

7.  **ArtikelgewijzeToelichting**: het gaat hier om een
    ArtikelgewijzeToelichting bij de Regeling. Dit element moet worden gebruikt
    als er bij de Regeling alleen een artikelsgewijze toelichting is. Zie ook de
    beschrijving van de eerste keuzemogelijkheid bij nr. 4. Binnen het element
    ArtikelgewijzeToelichting staat de inhoud van de artikelsgewijze toelichting
    in een of meer Divisieteksten, die desgewenst hiërarchisch kunnen worden
    gestructureerd in Divisies.  
    De ArtikelgewijzeToelichting bij de Regeling wordt bekendgemaakt én
    geconsolideerd. Deze artikelsgewijze toelichting is dus zowel te vinden op
    officielebekendmakingen.nl als in de regelingenbank op overheid.nl en in
    DSO-LV. Een ArtikelgewijzeToelichting wordt niet geannoteerd met
    IMOW-objecten.

Veel van de hiervoor besproken elementen moeten worden voorzien van een Kop.
Voor de Kop zijn de Kopelementen Label, Nummer en Opschrift beschikbaar. Label
is de aanduiding van het type tekstelement, zoals Hoofdstuk, Paragraaf of
Artikel. Opschrift is de titel van het tekstelement, die aangeeft waar de tekst
over gaat. Voor de Koppen van de artikelen in het element RegelingMutatie die
geconsolideerd worden in de Regeling gelden extra eisen, die zijn beschreven in
paragraaf 5.2.2.1.1.

In de schema’s van STOP komt in een aantal hoofd- en subelementen het element
InleidendeTekst -bedoeld voor niet-juridische contextinformatie- voor. In de
STOP-documentatie wordt het gebruik van dit element ontraden. Daarom is dit
element hier niet opgenomen.
