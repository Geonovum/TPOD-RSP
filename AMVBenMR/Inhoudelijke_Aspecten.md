## Inhoudelijke aspecten van de AMvB/MR

Dit hoofdstuk beschrijft het instrument AMvB/MR en heeft als doel de functionele
elementen in het toepassingsprofiel te kunnen identificeren.

Paragraaf 2.1 schetst het karakter van de AMvB/MR. Deze schets bevat informatie
op hoofdlijnen, die van belang is voor de functionele elementen in het
toepassingsprofiel.

In paragraaf 2.2 staan algemene kenmerken van de AMvB/MR. Deze kenmerken geven
de (juridische, procedurele, etc.) context weer van de AMvB/MR, maar beschrijven
geen domeinspecifieke zaken.

Paragraaf 2.3 beschrijft domeinspecifieke kenmerken van de AMvB/MR. Dit zijn
niet alleen inhoudelijke kenmerken van de AMvB/MR zelf. Waar relevant zijn ook
kenmerken beschreven die aangeven hoe de AMvB/MR zich verhoudt tot zaken in
breder verband, bijvoorbeeld ten opzichte van andere instrumenten.

### Kenschets rechtsfiguur

Rijk, provincies, waterschappen en gemeenten stellen elk (integraal) beleid en
regels vast en nemen vervolgens andere (uitvoerings)besluiten over de
ontwikkeling, het gebruik, de bescherming en het beheer en onderhoud van de
fysieke leefomgeving voor hun grondgebied. Zij leggen dit vast in één of
meerdere omgevingsdocumenten.

Elk van deze bestuursorganen heeft in het stelsel voor het omgevingsrecht zijn
eigen bevoegdheden en verantwoordelijkheden en daarmee samenhangende
instrumenten, waaronder de omgevingsdocumenten.

Het Rijk werkt de hoofdregels over de fysieke leefomgeving in de Omgevingswet
nader uit in Algemene Maatregelen van Bestuur (AMvB) en een ministeriele
regeling (MR).

Dit toepassingsprofiel geldt alleen voor deze tot het omgevingsrecht behorende
AMvB’s en MR.

De AMvB’s bevatten regels ter uitwerking van de instrumenten van de wet. Hierin
zijn de inhoudelijke normen opgenomen voor bestuurlijk handelen en rechtstreeks
werkende regels gericht op burgers, bedrijven en overheden over activiteiten in
de fysieke leefomgeving.

Bij AMvB kunnen onder andere instructieregels worden gesteld en omgevingswaarden
worden vastgesteld.

Bij MR kunnen onder andere instructieregels worden gesteld en worden gebieden
aangewezen en geometrisch begrensd.

### Algemene kenmerken AMvB/MR

In Tabel 1 tot en met Tabel 3 zijn de algemene kenmerken van de AMvB/MR
opgenomen. Deze kenmerken leggen de algemene eigenschappen vast, waarmee
informatie over de AMvB/MR wordt bijgehouden. Doel van deze tabellen is het
weergeven van de meest essentiële algemene kenmerken van het instrument zodat de
lezer het beter kan plaatsen en vergelijken met bestaande instrumenten, niet om
een volledig sluitende beschrijving te geven.

1.  Juridische kenmerken

| Onderwerp                                                                                                  | Specificatie AMvB                                                                                                                                                                            | Specificatie MR                                                                                                                       |
|------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------|
| Grondslag rechtsfiguur                                                                                     | diverse artikelen Omgevingswet, of andere wetten of besluiten                                                                                                                                | diverse artikelen Omgevingswet of andere wetten of besluiten                                                                          |
| Voorbereidingsprocedure                                                                                    | Nee, afdeling 3.4 Awb niet van toepassing                                                                                                                                                    | Nee, afdeling 3.4 Awb niet van toepassing                                                                                             |
| Consultatie                                                                                                | Eenieder wordt langs elektronische weg in de gelegenheid gesteld gedurende een periode van ten minste vier weken opmerkingen te maken                                                        | Eenieder wordt langs elektronische weg in de gelegenheid gesteld gedurende een periode van ten minste vier weken opmerkingen te maken |
| Wijze van bekendmaking                                                                                     | Bekendmaking door plaatsing van het volledige besluit in het Staatsblad                                                                                                                      | Bekendmaking door plaatsing van het volledige besluit in de Staatscourant                                                             |
| Tijdstip inwerkingtreding                                                                                  | Wordt geregeld in het omgevingsdocument zelf, of in een afzonderlijk besluit. Als het niet geregeld is de eerste dag van de tweede kalendermaand na de datum van uitgifte van het Staatsblad | Wordt geregeld in de MR zelf.                                                                                                         |
| Rechtsbescherming                                                                                          | geen bezwaar en beroep mogelijk                                                                                                                                                              | geen bezwaar en beroep mogelijk                                                                                                       |
| Geldt toepassingsprofiel ook voor ontwerpbesluit                                                           | Nee                                                                                                                                                                                          | Ja                                                                                                                                    |
| Rechtsfiguur roept meldingsplicht of vergunningplicht in het leven                                         | Ja, bij AMvB kunnen activiteiten worden aangewezen waarvoor een vergunningplicht, al dan niet een meldingsplicht geldt                                                                       | Nee                                                                                                                                   |
| Rechtsfiguur bevat bepalingen waaraan aanvragen om omgevingsvergunning rechtstreeks getoetst moeten worden | Ja, AMvB bevat rechtstreeks werkende regels waar vergunningaanvragen aan getoetst moeten worden                                                                                              | Ja, MR bevat rechtstreeks werkende regels waar vergunningaanvragen aan getoetst moeten worden                                         |
| Rechtsfiguur bevat voor eenieder bindende regels                                                           | Ja, AMvB kan rechtstreeks werkende regels gericht op burgers en bedrijven bevatten                                                                                                           | Ja, MR kan rechtstreeks werkende regels gericht op burgers en bedrijven bevatten                                                      |

2.  Kenmerken ten behoeve van metadata en annotaties

| Onderwerp                                                                                                   | Specificatie AMvB | Specificatie MR |
|-------------------------------------------------------------------------------------------------------------|-------------------|-----------------|
| Bevoegde bestuurslaag                                                                                       | Rijk              | Rijk            |
| Bestuursorgaan                                                                                              | Regering          | Minister        |
| Omgevingsdocument kan rechtstreeks ander omgevingsdocument wijzigen (meervoudig bronhouderschap)            | Nee               | Nee             |
| Ander omgevingsdocument kan rechtstreeks onderhavig omgevingsdocument wijzigen (meervoudig bronhouderschap) | Nee               | Nee             |
| Rechtsfiguur kan gewijzigd worden door wijzigingsbesluiten                                                  | Ja                | Ja              |

3.  Vergelijking met huidige rechtsfiguren en RO Standaarden

| Onderwerp                                                | Specificatie AMvB                                                                  | Specificatie MR                                                           |
|----------------------------------------------------------|------------------------------------------------------------------------------------|---------------------------------------------------------------------------|
| Vergelijkbaar met/ voortzetting van huidige rechtsfiguur | Algemene Maatregel van Bestuur op basis van Wro, Wabo, Woningwet, Wet milieubeheer | Ministeriële Regeling op basis van Wro, Wabo, Woningwet, Wet milieubeheer |
| Voortzetting van instrument in RO Standaarden            | Ja, AMvB                                                                           | Ja, Ministeriële Regeling                                                 |
| INSPIRE thema                                            | Meerdere INSPIRE thema’s                                                           | Meerdere INSPIRE thema’s                                                  |

### De inhoud van AMvB/MR

De Omgevingswet geeft geen sluitend overzicht van onderwerpen waarover in de
AMvB/MR regels gesteld moeten of kunnen worden. Wel is bepaald welke aspecten de
fysieke leefomgeving in ieder geval omvat en welke gevolgen worden aangemerkt
als gevolgen voor de fysieke leefomgeving.

In de wet staan vervolgens -soms expliciet, soms ook impliciet- specifiekere
bepalingen over de inhoud van de AMvB/MR, zoals het aanwijzen van onderwerpen
waarover regels alleen in een AMvB/MR mogen worden opgenomen.

Tabel 4 biedt een overzicht van de belangrijkste regels en onderwerpen die de
AMvB/MR op grond van de Omgevingswet moet, respectievelijk kan, bevatten.

1.  Inhoudelijke kenmerken AMvB/MR

| Onderwerp                          | Bron                      | Karakterisering/Toelichting                                                                                                                                                                                                                                                                                                                                                                                                                                                                 |
|------------------------------------|---------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| Normadressaat                      | Ob, Bkl, Bal, Bbl, MR[^1] | In veel onderdelen van de AMvB’s en de Ministeriële regeling behorend bij de Omgevingswet wordt aangegeven wie de normadressaat van het betreffende onderdeel is                                                                                                                                                                                                                                                                                                                            |
| Typen regels                       | Ob, Bkl, Bal, Bbl, MR     | De AMvB’s en de Ministeriële regeling behorend bij de Omgevingswet stellen diverse verplichtingen in: • Meldingsplichten                                                                                                                                                                                                                                                                                                                                                                    |
| Activiteiten                       | Bkl, Bal, Bbl, MR         | De AMvB’s en de Ministeriële regeling behorend bij de Omgevingswet kennen veel regels over activiteiten                                                                                                                                                                                                                                                                                                                                                                                     |
| Oogmerken                          | Bkl, Bal, Bbl,            | In veel onderdelen van de AMvB’s en de Ministeriële regeling behorend bij de Omgevingswet wordt aangegeven wat het oogmerk van het betreffende onderdeel is. Het oogmerk duidt het (abstractere) doel waar een regel aan moet bijdragen. Voorbeelden van oogmerken zijn veiligheid, gezondheid et cetera. In IMOW kunnen oogmerken geannoteerd worden als "thema". Meer informatie over thema in de context van het IMOW wordt gegeven in paragraaf 7.3.                                    |
| Omgevingswaarden                   | Bkl                       | De omgevingswaarden kunnen variëren; een omgevingswaarde kan een hoog detailniveau hebben (bijvoorbeeld meetbare omgevingswaarde). Meerdere omgevingswaarden kunnen ook gegroepeerd zijn in een abstractere omgevingswaarde (bijvoorbeeld kwaliteit buitenlucht). Omgevingswaarden kunnen betreffen geluid, waterkwaliteit, geur, externe veiligheid et cetera., en kunnen ook een kwalitatieve aanduiding hebben. Zie voor het annoteren met het IMOW-object Omgevingswaarde paragraaf 7.7 |
| Omgevingsnorm                      | Bal, Bbl, Bkl, MR         | De in een waarde uit te drukken geldende normen, niet zijnde omgevingswaarden. Nb. Betreft enkel een annotatie; heeft geen juridische betekenis. Zie voor het annoteren met het IMOW-object Omgevingsnorm paragraaf 7.8                                                                                                                                                                                                                                                                     |
| Gebiedsaanwijzingen                | Bal, Bkl, MR              | Wetten en AMvB’s benoemen en/of wijzen gebieden aan, die in de MR worden aangewezen en/of begrensd. Typen van gebieden hebben betrekking tot thematische zaken (bijv. water en watersystemen, landschap, externe veiligheid) of een typering dat een gebied een beperkingengebied is. Typen gebieden worden ook verder (gedetailleerder) verfijnd. Meer informatie over de gebiedsaanwijzing in de context van het IMOW wordt gegeven in paragraaf 7.9.                                     |
| Geometrisch begrenzen van locaties | Ob, Bkl, MR               | In de AMvB’s worden er gebieden genoemd en/of aangewezen. Het merendeel van deze gebieden wordt vervolgens aangewezen en geometrisch begrensd in de MR.                                                                                                                                                                                                                                                                                                                                     |

[^1]: Ob=Het Omgevingsbesluit, Bkl=Besluit kwaliteit leefomgeving, Bal=Besluit
activiteiten leefomgeving, Bbl=Besluit bouwwerken leefomgeving, MR= Ministeriele
regeling

-   Vergunningplichten

-   Zorgplichten

-   Informatieplichten

-   Plichten omtrent het verstrekken van gegevens en bescheiden
